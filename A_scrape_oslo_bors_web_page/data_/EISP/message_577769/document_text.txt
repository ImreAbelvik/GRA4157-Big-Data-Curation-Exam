Styret i Eiendomsspar har solgt 67 114 aksjer til viseadministrerende direktør Sigurd Stray, 34 899 aksjer til finansdirektør Jon Rasmus Aurdal, 7 652 aksjer til økonomisjef Børre V. Skjolden og 4 474 til Markedsdirektør Tanja Waldeland, fra selskapets beholdning av egne aksjer.

Eierskapet til aksjene har en bindingstid på tre år og aksjene er omsatt til markedspris. Prisen per aksje er basert på gjennomsnittlig omsetningskurs de siste to månedene før tegning, fratrukket rabatt for bindingstid. Rabatten er 26,15 % som gir en tegningskurs på kr 223,50. Beregning er fastsatt basert på Black-Scholes verdsettelsesmodell, utarbeidet av ekstern rådgiver.

Etter transaksjonen er Eiendomsspars beholdning av egne aksjer 685 073. Sigurd Stray, Jon Rasmus Aurdal, Børre V. Skjolden og Tanja Waldeland sin beholdning av Eiendomsspar aksjer er henholdsvis 117 102, 44 946, 7 652 og 4 474.