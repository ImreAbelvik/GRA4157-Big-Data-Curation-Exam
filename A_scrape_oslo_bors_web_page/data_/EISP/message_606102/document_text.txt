Styret i Eiendomsspar etablerte i fjor en treårig aksjebasert incentivordning for selskapets ansatte. Ordningen gir de ansatte mulighet til å kjøpe aksjer i Eiendomsspar, for et årlig beløp tilsvarende maksimalt en årslønn og med tre års binding. Første kjøp ble gjennomført i desember 2022, årets kjøp ble gjennomført 8.12.2023 og det vil blir gitt muligheten til å tegne aksjer igjen i 2024.

Totalt 33 deltakere i selskapets aksjetilbud har i år tegnet seg for 116.208 aksjer, hvorav administrerende direktør Christian Ringnes har kjøpt 23.360 aksjer, viseadministrerende direktør Sigurd Stray har kjøpt 16.393 aksjer og finansdirektør Jon Rasmus Aurdal har kjøpt 11.311 aksjer.

Eierskapet til aksjene har en bindingstid på tre år og aksjene er omsatt til markedspris. Prisen per aksje er basert på gjennomsnittlig omsetningskurs de siste to månedene før tegningsperiodens start, fratrukket rabatt for bindingstid. Bindingsfradraget er 17,40 % som gir en tegningskurs på kr 244,00. Beregning er fastsatt basert på Black-Scholes verdsettelsesmodell, utarbeidet av ekstern rådgiver.

Etter transaksjonen er Eiendomsspars beholdning av egne aksjer 722.233. Christian Ringnes, Sigurd Stray og Jon Rasmus Aurdal sin beholdning av Eiendomsspar aksjer er henholdsvis 77.521, 156.537 og 72.811.


For ytterligere informasjon, vennligst kontakt:
Jon Rasmus Aurdal,
Finansdirektør,
Mobil: +47 467 49 643.