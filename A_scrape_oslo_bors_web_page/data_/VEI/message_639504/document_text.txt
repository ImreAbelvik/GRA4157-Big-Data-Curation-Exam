I Veidekkes årlige aksjesalg til alle ansatte, har 2 099 ansatte kjøpt til
sammen 1 029 250 aksjer. Det var god interesse for tilbudet. Veidekkes ansatte
eier i dag over ti prosent av aksjene i selskapet.

- At de ansatte er medeiere i selskapet har lang tradisjon i Veidekke. Gjennom
tilbudet om å kjøpe aksjer til rabattert pris, får alle Veidekke ansatte
mulighet til å ta del i konsernets verdiskaping i form av utbytte og økt
aksjeverdi. Veidekke mener at medeierskap skaper merverdi, ved å styrke
kommersiell forståelse og bidra til å samle om strategiske retningsvalg og
felles mål, sier konsernsjef Jimmy Bengtsson i Veidekke.

Totalt 2 099 deltakere i selskapets aksjetilbud for alle ansatte har 21. februar
2025 tegnet 1 029 250 aksjer.

Tegningskursen tilsvarer volumvektet gjennomsnittlig aksjekurs på Oslo Børs i
tegningsperioden fratrukket rabatt. Rabatt for svenske deltakere er 25 % som gir
en kurs på 109,97 kr. Rabatt for norske og danske deltakere er 20 %, som gir en
kurs på 117,30 kr.

Aksjer kjøpt i Programmet har en salgsrestriksjon på to år.

Totalt 1 816 deltakere tegnet 944 550 aksjer til kurs 117,30 kr.

Totalt 283 deltakere tegnet 84 700 aksjer til kurs 109,97 kr.

Aksjene vil overføres mars 2025.

Primærinnsideres kjøp, samt ny beholdning, er vedlagt denne meldingen.

Opsjonsinnløsning Veidekke ASA

Totalt 41 deltakere i selskapets opsjonsprogram har 21. februar 2025 innløst
totalt 25 125 opsjoner til en innløsningspris på NOK 39,46.
Totalt 192 deltakere i selskapets opsjonsprogram har 21. februar 2025 innløst
totalt 100 575 opsjoner til en innløsningspris på NOK 99,36.


De ansatte kjøper totalt 125 700 aksjer, og aksjene overføres i mars.

Primærinnsideres kjøp, samt ny beholdning, er vedlagt denne meldingen

For mer informasjon, ta kontakt med:
CFO Jørgen Wiese Porsmyr, tlf. 90 75 90 58, jorgen-wiese.porsmyr@veidekke.no

Denne opplysningen er informasjonspliktig etter verdipapirhandelloven §5-12 og
underlagt opplysningskrav i henhold til EUs markedsmisbruksforordning.


