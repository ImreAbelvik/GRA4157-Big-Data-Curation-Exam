I Veidekkes årlige aksjesalg til alle ansatte, har 2 150 ansatte kjøpt til
sammen 1 162 603 aksjer. Det var god interesse for tilbudet. Veidekkes ansatte
eier i dag over ti prosent av aksjene i selskapet.

- At de ansatte er medeiere i selskapet har lang tradisjon i Veidekke. Gjennom
tilbudet om å kjøpe aksjer til rabattert pris, får alle Veidekke-ansatte
mulighet til å ta del i konsernets verdiskaping i form av utbytte og økt
aksjeverdi. Veidekke mener at medeierskap skaper merverdi, ved å styrke
kommersiell forståelse og bidra til å samle om strategiske retningsvalg og
felles mål, sier konsernsjef Jimmy Bengtsson i Veidekke.

I tegningsperioden 10.-18. februar fikk 6 907 ansatte i Veidekke tilbud om å
kjøpe inntil 1 500 aksjer hver.  2 150 ansatte benyttet seg av tilbudet og
bestilte til sammen 1 162 603 aksjer.

Tegningskursen tilsvarer volumvektet gjennomsnittlig aksjekurs på Oslo Børs i
tegningsperioden fratrukket rabatt. Rabatt for svenske deltakere er 25 % som gir
en kurs på NOK 100,14. Rabatt for norske og danske deltakere er 20 %, som gir en
kurs på NOK 106,81. Aksjer kjøpt i programmet har en salgsrestriksjon på to år.

Primærinnsideres kjøp, samt ny beholdning, er vedlagt denne meldingen.

Opsjonsinnløsning Veidekke ASA

Totalt 30 deltakere i selskapets opsjonsprogram har 18. februar 2022 innløst
totalt 9 900 opsjoner til en innløsningspris på NOK 57,80.

Totalt 32 deltakere i selskapets opsjonsprogram har 18. februar 2022 innløst
totalt 12 945 opsjoner til en innløsningspris på NOK 62,11.

Primærinnsideres kjøp, samt ny beholdning, er vedlagt denne meldingen.

Aksjer kjøpt i programmet har en salgsrestriksjon på ett år.

Kontaktpersoner:
Jørgen Wiese Porsmyr, CFO tlf. 907 59 058, jorgen-wiese.porsmyr@veidekke.no

Denne opplysningen er informasjonspliktig etter verdipapirhandelloven §5-12