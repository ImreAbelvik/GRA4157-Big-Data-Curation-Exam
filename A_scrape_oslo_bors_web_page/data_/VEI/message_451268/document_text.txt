


Veidekkes aksjeprogram til de ansatte fortsetter å være et populært tiltak. Ved
utløpet av tegningsperioden for denne vårens salg til ledende ansatte, hadde
601 personer akseptert tilbudet - og bestilt 959.144 aksjer. Resultatet fra
vårens salg viser at organisasjonen har tro på selskapets utvikling.

- Veidekkes aksjeprogram til de ansatte er et tilbud vi har hatt mer eller
mindre kontinuerlig siden børsintroduksjonen i 1986. Aksjeprogrammet har blitt
en viktig del av Veidekke-kulturen, og gjennom disse tilbudene om kjøp av aksjer
har ansatte kunnet ta del i verdiskapningen i egen arbeidsplass, sier
konsernsjef Arne Giske

To ganger i året får Veidekkes ansatte tilbud om kjøp av aksjer i Veidekke.  På
høsten går tilbudet til alle ansatte, og på våren går tilbudet til ledende
ansatte. De ansatte kan kjøpe aksjer med eller uten finansieringshjelp. Med
finansieringshjelp (Tilbud A) tilbys aksjene til 20% rabatt. Uten
finansieringshjelp (Tilbud B) tilbys aksjene til 30% rabatt. Bindingstiden på
aksjene er tre år.

I bestillingsperioden fra 3. - 11. mai fikk 1 073 ledende ansatte i Veidekke
tilbud om å kjøpe mellom 50 og 2.600 Veidekkeaksjer hver. Tilbudskursene endte
på NOK 72,77 (Tilbud A) og NOK 63,67 (Tilbud B) etter at rabatten er trukket
fra.

Spredningen i aksjeprogrammet er stor, og etter vårens tilbud har rundt 4 000
medarbeidere i Danmark, Sverige og Norge eierandeler i selskapet.

Primærinnsideres kjøp, samt ny beholdning, er vedlagt denne meldingen.



Kontaktpersoner:
Finansdirektør Jørgen Michelet, tlf. +47 91 74 38 56   ,
jorgen.michelet@veidekke.no
Finanskonsulent Heidi Hvidsten, tlf. +47 91 54 04 65   ,
heidi.hvidsten@veidekke.no
Kommunikasjonssjef Helge Dieset, tlf. +47 90 55 33 22   ,
helge.dieset@veidekke.no

Veidekke er en av Skandinavias største entreprenører og eiendomsutviklere.
Selskapet utfører alle typer bygg- og anleggsoppdrag, utvikler boligprosjekter,
vedlikeholder veier og produserer asfalt, pukk og grus. Involvering og
lokalkunnskap kjennetegner virksomheten. Omsetningen er nær 32 milliarder
kroner, og halvparten av de 8000 medarbeiderne eier aksjer i selskapet. Veidekke
er notert på Oslo Børs, og har siden starten i 1936 alltid gått med overskudd.


Denne opplysningen er informasjonspliktig etter verdipapirhandelloven §5-12


 
    