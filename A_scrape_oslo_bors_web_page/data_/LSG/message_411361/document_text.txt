



Det vises til melding den 16. september 2016 fra Lerøy Seafood Group ASA
(«Lerøy»), vedrørende pliktig tilbud på alle utestående aksjer i Havfisk ASA
(«HAVFISK») til en pris lik 36,50 NOK per aksje, og frivillig tilbud på alle
utestående aksjer i Norway Seafoods Group AS («NWSF») til en pris lik 1,00 NOK
per aksje. Definisjoner benyttet i denne børsmeldingen skal ha samme betydning
som definisjoner benyttet i tilbudsdokumentet datert 16. september
(«Tilbudsdokumentet»), med mindre noe annet fremgår her.

Tilbudsperioden ble avsluttet klokken 18:00 CET 17. oktober 2016.

Lerøy har mottatt aksepter for totalt 23 350 627 HAVFISK-aksjer i
tilbudsperioden, noe som utgjør 27,59 % av den totale aksjekapitalen og
stemmerettighetene i HAVFISK. Inkludert 57 692 157 HAVFISK-aksjer som Lerøy
allerede eier, har Lerøy etter dette en beholdning på 81 042 784 HAVFISK-aksjer,
hvilket utgjør 95,74 % av den totale aksjekapitalen og stemmerettighetene i
HAVFISK. Opptellingen av antall mottatte aksepter er ikke endelig, ettersom
registrering og godkjennelse av aksepter gjennom VPS ikke er blitt fullstendig
gjennomført grunnet praktiske hensyn. Det endelige resultatet vil bli publisert
så raskt som mulig etter at resultatet er klart. Oppgjørsdato for aksjonærer som
har akseptert tilbudet vil være senest 31. oktober 2016.

Lerøy vil som et resultat av tilbudet eie mer enn 90 % av aksjekapitalen og
stemmerettighetene i HAVFISK, og vil dermed ha retten til (og hver gjenværende
aksjonær i HAVFISK vil også ha retten til) å initiere tvangsinnløsning av
gjenværende aksjer i henhold til allmennaksjeloven § 4-25.
Som indikert i seksjon 1.20 i Tilbudsdokumentet, så ønsker Lerøy med denne
meldingen å bekrefte at de fortsatt har til hensikt å initiere en
tvangsinnløsning av alle gjenværende aksjonærer til samme pris som
tilbudsprisen, 36,50 NOK per aksje.

Lerøy er representert i styret i HAVFISK. Lerøy har ingen andre rettigheter til
å kjøpe aksjer i HAVFISK.

Lerøy har også mottatt aksepter for totalt 5 942 415 NWSF-aksjer, noe som utgjør
80,50 % av den total aksjekapitalen i NWSF. Inkludert 62 293 254 NWSF-aksjer som
Lerøy allerede eier, har Lerøy etter dette en beholdning på 68 235 669 NWSF-
aksjer, hvilket utgjør 80,50 % av den totale aksjekapitalen og
stemmerettighetene i NWSF.

Opplysningene i denne meldingen er informasjonspliktig etter § 4-2, § 4-3 og §
6-18 i verdipapirhandelloven.

Lerøy Seafood Group ASA
18. oktober 2016






 
    