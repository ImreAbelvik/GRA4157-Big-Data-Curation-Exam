


Schibsted ASA (SCH) - Aksjespareprogram 2015 for ansatte i Schibsted konsernet
og tegning fra ansatte primærinnsidere

Det vises til børsmelding publisert 9. april 2014 i forbindelse med
Aksjespareprogram for ansatte.

Programmet vil fortsette i 2015. Aksjespareplanen tilbys ansatte i konsernet
ansatt i selskaper hvor Schibsted sitt eierskap er mer enn 50 %. Formålet med
planen er å motivere og beholde ansatte og samtidig øke interessen rundt
selskapets resultater og utvikling gjennom aksjeeierskap.

For 2015 tilbyr selskapet en plan hvor ansatte kan spare mellom NOK 2.000 - NOK
50.000 årlig (eller tilsvarende i lokal valuta) men maksimum 5 % av årlig fast
bruttolønn. Ansatte kan innrullere og endre sparebeløp hvert kvartal.
Sparebeløpet blir trukket månedlig fra nettolønn. Sparebeløpet blir brukt til å
kjøpe Schibsted aksjer på vegne av ansatte kvartalsvis. Kjøp av aksjer vil skje
dagen eller dagene etter offentliggjøring av et delårsregnskap. Første kjøp vil
gjøres etter offentliggjøring av delårsregnskap for 1. kvartal 2015. DNB vil
handle på vegne av selskapet. Kjøpskurs og antall aksjer ervervet av selskapet
vil meldes i henhold til gjeldende regelverk. De ansatte tildeles aksjer til
markedskurs på kjøpsdagen uten noen form for rabatt.

Etter to års eiertid vil selskapet tildele én bonusaksje for hver andre aksje
kjøpt gjennom tilbudet.

I vedlegg til denne melding finnes en liste over ansatte primærinnsidere som har
tegnet seg i aksjespareplanen for 2015. Tegningsbeløpene som oppgis er totale
beløp i NOK for 2015. Primærinnsidere kan ikke endre sparebeløp kvartalsvis.
Kjøpskurs og antall aksjer vil offentliggjøres når tildeling er gjennomført.





                               Oslo, 2. mars 2015

                                 SCHIBSTED ASA



                            Anders Christian Rønning

                           Investor Relations Officer


Denne opplysningen er informasjonspliktig etter verdipapirhandelloven §5-12


[HUG#1898446] 
    