


Schibsted Media Group har tildelt aksjer til deltakere i konsernets
prestasjonsbaserte aksjekjøpsprogram for ansatte i Schibsted Classified Media.
Tildelingene er relatert til fremskyndet avslutning av programmet fra 2013 og en
engangstildeling som erstatning for 2014-programmet. Fra og med 2015 er det
prestasjonsbaserte aksjekjøpsprogrammet erstattet av et nytt langsiktig
incentivprogram.

Vedlagt følger en oversikt over aksjer tildelt til primærinnsidere samt deres
totale beholdning av aksjer etter denne tildelingen.

Schibsted Media Group har tildelt aksjer til Rian Liebenberg som ledd i hans
deltakelse i konsernets Senior Executive Plan i Langtidsincentivprogrammet for
2015 (LTI 2015). Liebenberg ble tildelt 1.633 A-aksjer. Etter transaksjonen eier
Liebenberg 1.661 A-aksjer og ingen B-aksjer aksjer i Schibsted ASA. Vennligst se
Schibsteds børsmelding av 29. juni 2015 for videre informasjon om betingelsene i
programmet.

Overføring av aksjene gjøres i disse dager, og innebærer at Schibsted ASA
overfører 121.668 egne A-aksjer til ansatte i konsernet. Etter dette eier
Schibsted ASA 332.082 egne A-aksjer og 565.204 egne B-aksjer.

For ytterligere detaljer om Schibsteds prestasjonsbaserte aksjekjøpsprogram
vises det til Lederlønnserklæringen i konsernets årsrapport.


                            Oslo, 2. september 2015
                                 SCHIBSTED ASA

                             Jo Christian Steigedal
                                  IR-direktør

Denne opplysningen er informasjonspliktig etter verdipapirhandelloven §5-12


[HUG#1949116] 
    