Det vises til børsmeldinger publisert av Hiddn Solutions ASA ("Selskapet") 27.
januar 2017 vedrørende oppstart av tegningsperiode i en fortrinnsrettsemisjon
("Fortrinnsrettsemisjonen") og notering og utstedelse av tegningsretter i den
forbindelse.

Intelco Concept AS har i dag tegnet seg for 3 210 797 aksjer til en tegningskurs
på NOK 2,89 per aksje i Fortrinnsrettsemisjonen ved utøvelse av 3 210 797
tildelte tegningsretter.

Intelco Concept AS eier fra før 5 901 227 aksjer i Selskapet og vil etter
gjennomføring av Fortrinnsrettsemisjonen eie 9 112 024 aksjer i Selskapet,
tilsvarende ca 15,47 % av totalt registrerte utestående aksjer i Selskapet
forutsatt at Fortrinnsrettsemisjonen blir fulltegnet og totalt 20 761 245 nye
aksjer utstedes i Selskapet på denne bakgrunn. Intelco Concept AS er
representert i Selskapets styre ved styreleder Øystein Tvenge.

