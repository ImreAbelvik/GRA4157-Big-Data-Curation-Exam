Det vises til børsmeldinger publisert av Hiddn 
Solutions ASA ("Selskapet") 27. januar 2017 vedrørende 
oppstart av tegningsperiode i en fortrinnsrettsemisjon 
("Fortrinnsrettsemisjonen") og notering og utstedelse 
av tegningsretter i den forbindelse. 

SLM Partners AS har tegnet seg for 520 000 aksjer til 
NOK 2,89 per aksje i Fortrinnsrettsemisjonen. Endelig 
tildeling av aksjer vil først være klart etter utløpet 
av tegningsperioden i Fortrinnsrettsemisjonen og når 
endelig resultat er avklart. SLM Partners AS eier per 
i dag ingen aksjer i Selskapet.

SLM Partners AS har inngått en avtale om 
tjenesteleveranse med Selskapet, hvor blant annet Tore 
Viana-Rønningen leies inn som CEO. Øystein Tvenge, 
styreleder i Selskapet, Hege Anfindsen, styremedlem i 
Selskapet og Tore Viana-Rønningen, CEO, har 
eierinteresser i SLM Partners AS. 