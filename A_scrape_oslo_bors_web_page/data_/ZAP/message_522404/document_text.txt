Peacock & Stargazer AS, et selskap eid i fellesskap av styremedlem Christian Rangen og hans samboer, har i perioden mellom noteringen av Zaptec AS ("Selskapet") på Euronext Growth og 8. januar 2021, kjøpt og solgt henholdsvis 3.300 og 3.299 aksjer i Selskapet. Gjennomsnittlig kjøpskurs har vært NOK 24,7 per aksje og gjennomsnittlig salgskurs har vært NOK 33,5 per aksje. Selskapet og styrets leder ble informert om handlene i dag, 11. januar 2021.

Etter gjennomføring av transaksjonene eier Peacock & Stargazer AS 20.001 aksjer i Selskapet. Christian Rangen eier i tillegg 519.561 aksjer i Selskapet personlig og gjennom diverse heleide selskaper.

For mer informasjon:
Pål Selboe Valseth, Styreleder, Zaptec AS
Tel: +47 917 00 270, e-post: psv@valinor.no

Om ZAPTEC
ZAPTEC er en ledende utvikler og leverandør av ladesystemer for elektriske kjøretøy og tilhørende teknologi for leilighetsbygg, kontorbygg og store parkeringsanlegg. Selskapets ladere har integrert fasebalanserings-teknologi og utnytter Automatic Power Management software, som tillater lading til vesentlig høyere hastighet enn andre konvensjonelle ladere uten slik teknologi. Gruppen har 32 ansatte og sitt hovedkontor i Stavanger, Norge.