Bergen, 9. september 2024: Opsjonsinnehavere inkludert i Scana ASAs aksjeopsjonsprogram har i dag utøvd totalt 9.166.665 opsjoner til en tegningskurs på NOK 1,42 per aksje. Av det totale antallet ble 3.416.666 opsjoner utøvd av personer definert som primærinnsidere.  

Primærinnsider Anette Netteland Dybvik, Head of Investor Relations and Communication i Scana, har utøvd 250.000 opsjoner tildelt 6. juli 2022. Etter transaksjonen eier Anette Netteland Dybvik samlet 250.000 aksjer i Scana.

Primærinnsider Oddbjørn Haukøy, forretningsdirektør i Scana, har utøvd 2.000.000 opsjoner tildelt 24. januar 2022. Etter transaksjonen har Oddbjørn Haukøy en konsolidert beholdning av 40.187.747 aksjer, hvor 36.187.143 aksjer eies av hans investeringsselskap, No Surrender AS, og 4.000.604 aksjer eies av hans nærstående foretak, Subsea Independent AS.

Som del av det totale antallet utøvde opsjoner, inngår opsjonsutøvelse på totalt 1.166.666 opsjoner, som ble børsmeldt av Scana ASA 21. august 2024 for primærinnsiderne Torvald Ulland Reiestad, finansdirektør i Scana, og Morten Riiser, VP Finans i Scana.

De utøvde opsjonene vil bli gjort opp ved utstedelse av nye aksjer, og med det øke aksjekapitalen i selskapet til NOK 461.559.565 fordelt på 461.559.565 aksjer. 

Vennligst se vedlagte transaksjonsmeldinger for ytterligere informasjon om transaksjonene.

Alle utøvde opsjoner er tildelt i henhold til selskapets aksjeopsjonsprogram. Denne informasjonen er underlagt offentliggjøringskravene i henhold til artikkel 19 i EUs markedsmisbruksforordning og er meldepliktig etter verdipapirhandelloven § 5-12.

For mer informasjon kontakt: 
Pål Selvik, Konsernsjef, Scana ASA, +47 970 46 502

Om Scana ASA 
Scana er en aktiv industriell eier av teknologi og tjenester til både energi og offshore-bransjen. Med en industriell historie som strekker seg tilbake til starten av 1900-tallet har Scana utviklet seg til å bli ledende innen teknologi og innovasjon innenfor flere nisjer. Denne reisen har gitt en unik posisjon til å forme morgendagens løsninger, drevet av lang industriell erfaring kombinert med kvalitet og verdiskapning. Scana har hovedkontor i Bergen og har over 600 ansatte. www.scana.no