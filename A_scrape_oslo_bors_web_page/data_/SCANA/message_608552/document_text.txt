Bergen, 15. januar 2024: Opsjonsinnehavere inkludert i Scana ASAs aksjeopsjonsprogram har i dag utøvd 2.420.000 opsjoner.

Primærinnsider Torvald Ulland Reiestad, finansdirektør i Scana, har utøvd 420.000 opsjoner tildelt 26. juni 2020 til en innløsningskurs på 1,331 per aksje. Etter transaksjonen eier Torvald Ulland Reiestad samlet 598.660 aksjer i Scana.

Primærinnsider Oddbjørn Haukøy, forretningsdirektør i Scana, har utøvd 2.000.000 opsjoner tildelt 24. januar 2022 til en innløsningskurs på 1,40 per aksje og deretter solgt 2.000.000 aksjer. Etter utøvelsen og det påfølgende salget har Oddbjørn Haukøy fortsatt en konsolidert beholdning av 38.187.747 aksjer, hvor 34.187.143 aksjer eies av hans investeringsselskap, No Surrender AS, og 4.000.604 aksjer eies av hans nærstående foretak, Subsea Independent AS.

De utøvde opsjonene vil bli gjort opp ved utstedelse av nye aksjer, og med det øke aksjekapitalen i selskapet til NOK 452.392.900 fordelt på 452.392.900 aksjer. 

Vennligst se vedlagte transaksjonsmeldinger for ytterligere informasjon om transaksjonene.

Alle utøvde opsjoner er tildelt i henhold til selskapets aksjeopsjonsprogram. Denne informasjonen er underlagt offentliggjøringskravene i henhold til artikkel 19 i EUs markedsmisbruksforordning og er meldepliktig etter verdipapirhandelloven § 5-12.

For mer informasjon kontakt: 
Pål Selvik, Konsernsjef, Scana ASA, +47 970 46 502
Anette Netteland Dybvik, Head of Investor Relations and Communication, +47 416 67 787

Om Scana ASA 
Scana er en industriell eier innen havnæringene som skaper verdier gjennom aktivt eierskap i markedsledende porteføljeselskaper. Scana har hovedkontor i Bergen og rundt 500 ansatte. www.scana.no