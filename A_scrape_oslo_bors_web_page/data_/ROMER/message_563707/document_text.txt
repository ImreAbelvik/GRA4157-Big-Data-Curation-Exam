Vedlagt følger en liste over handler i tegningsretter og tegning av nye egenkapitalbevis i Romerike Sparebank foretatt av primærinnsidere i Romerike Sparebank og deres nærstående i forbindelse med den pågående fortrinnsrettsemisjonen i banken og ansattetilbudet. 

Kjøp og salg av tegningsretter samt tegning av nye egenkapitalbevis som angitt ovenfor fant sted 30. mai 2022. Tegnede egenkapitalbevis er tegnet på vilkårene for øvrige tegnere i fortrinnsrettsemisjonen og ansattetilbudet som nærmere beskrevet i bankens prospekt. 

Tegningskursen i fortrinnsrettsemisjonen er NOK 110 per nye egenkapitalbevis og NOK 110 i ansattetilbudet. 
For de tegninger der hele tegningen er dekket av tegningsretter, følger kvitteringer fra KRT 1500 skjemaet vedlagt.

For øvrige tegninger der endelig allokert beløp er usikkert, vil fullstendig informasjon om tegningen offentliggjøres i forbindelse med allokering av emisjonene, forventet vedtatt omkring 16. juni 2022.
Norne Securities AS er engasjert som Tilrettelegger og Advokatfirmaet Selmer AS som juridisk rådgiver for Banken. 

Kontaktperson i banken:
Adm. banksjef, Siri Berggreen, tlf. 975 24 984, sbe@rsbank.no
Leder økonomi, Torunn Merete Holtet, tlf. 976 24 350, tmh@rsbank.no 

Denne opplysningen er informasjonspliktig i henhold til MAR (forordning (EU) nr. 596/2014 - markedsmisbruksforordningen) artikkel 19 som implementert i Verdipapirhandelloven § 3-1.