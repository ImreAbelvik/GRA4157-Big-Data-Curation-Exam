Odfjell SE sitt langsiktige insentivprogram inkluderer bl.a. at konsernledelse
og globale ledere kan motta et kontantbeløp der nettobeløpet etter skatt skal
benyttes til å kjøpe A-aksjer i selskapet. I samsvar med vilkårene i dette
insentivprogrammet besluttet styret den 17. mars 2021 å utbetale et kontantbeløp
til konsernledelse og globale ledere. Dette beløpet har blitt benyttet til å
kjøpe totalt 137,127 A-aksjer i Odfjell den 19. mars 2021. Prisen for aksjene
var NOK 26.21, tilsvarende volumvektet gjennomsnittlig aksjekurs på Oslo Børs de
siste fjorten dagene av 2020.

For å tilrettelegge for slikt aksjeerverv, har Odfjell SE den 19. mars 2021
solgt 137,127 A-aksjer (egne aksjer) til respektive deltagere i programmet for
NOK 26.21 per aksje. Aksjene har bindingstid på tre år, med enkelte ordinære
unntak.

Følgende primærinnsidere i Odfjell SE har kjøpt aksjer i forbindelse med
ovennevnte insentivplan og har etter dette følgende antall aksjer i selskapet:

Navn og tittel          Kjøpte aksjer  Total antall aksjer i selskapet
Kristian V. Mørch. CEO  62,707         242,329 A-aksjer/3,500 B-aksjer
Harald Fotland, COO     17,267         44,822 A-aksjer/4,000 B-aksjer
Terje Iversen, CFO      15,678         47,422 A-aksjer
Øistein Jensen, CSO     12,380         43,700 A-aksjer
Bjørn Hammer, Global    12,838         12,838 A-aksjer
Head of Tanker Trading
Adrian Lenning, Global  12,380         12,380 A-aksjer
Head of Tank Terminals
Torger Trige, Global    3,878          3,878 A-aksjer/190 B-aksjer
Head of Ship
Management

IR Contact:
Bjørn Kristian Røed, VP Corporate Analysis & IR
Tel: +47 40 91 98 68
E-mail: bkr@odfjell.com

Odfjell Gruppen er en ledende leverandør av sjøtransport og lagring av
kjemikalier og annen flytende spesiallast. Odfjell har en flåte på rundt 90 skip
som opereres både globalt og regionalt. Tankterminal-divisjonen omfatter fem
tankterminaler og er tilknyttet et nettverk av ytterligere 11 tankterminaler,
delvis eid av nærstående. Tankterminalene har strategisk beliggenhet i viktige
knutepunkter for kjemikalieshipping. Odfjell Gruppen har hovedkontor i Bergen,
Norge, og har 13 kontorer internasjonalt. Konsernet har ca. 2300 ansatte og
hadde en omsetning på USD 939 millioner i 2020. Se mer på
Odfjell.com. (https://www.odfjell.com/)