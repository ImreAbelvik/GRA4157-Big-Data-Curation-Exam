


Hofseth International AS, et deleid selskap av styreleder Roger Hofseth og
primærinnsider i Hofseth BioCare ASA har i dag, mandag 18. januar 2016, inngått
avtale om kjøp av 322.777 aksjer i HBC eid direkte eller indirekte av Øystein
Omvik i forbindelse med at Øystein Omvik søker nye utfordringer og fratrer
stillingen som Finansdirektør per 18. januar 2016.

Aksjene kjøpes til kurs NOK 3,25 tilsvarende et samlet vederlag på NOK
1.049.025,25. Etter denne transaksjonen vil Hofseth International AS eie totalt
2.474.063 aksjer i HBC, hvilket utgjør 2,24 % av totalt antall utestående aksjer
i selskapet. Øystein Omvik vil etter transaksjonen ikke eie aksjer direkte eller
indirekte i HBC.

For ytterligere informasjon, kontakt:
Jon Olav Ødegård, administrerende direktør i Hofseth BioCare ASA
Tel: +47 936 32 966
E-post: jon.olav.odegard@hofsethbiocare.no

Om Hofseth BioCare:
Hofseth BioCare er et norsk bioteknologisk selskap som tilbyr høyverdige
biomarine ingredienser og ferdige produkter til humant konsum og kjæledyr.
Selskapet er grunnlagt på kjerneverdiene bærekraft, sporbarhet og optimal
utnyttelse av naturressurser. Gjennom innovativ hydrolyseteknologi er Hofseth
BioCare i stand til å bevare kvaliteten på olje, protein og kalsium, fremstilt
av ferskt lakseavskjær. Hofseth BioCares mål er å bidra til effektiv utnyttelse
av marine ressurser og levere kvalitetsprodukter for ingredienser og ferdige
konsumentprodukter i ernæringsmarkedet.

Denne opplysningen er informasjonspliktig etter verdipapirhandelloven §5-12


[HUG#1979785] 
    