Styret i Itera ASA godkjente den 14. februar 2024 et utvidet aksjekjøpsprogram og et opsjonsprogram for nøkkelmedarbeidere i selskapet som langsiktig insitamenter, i tillegg til et generelt aksjekjøpsprogram for ansatte i Norge og Danmark, i henhold til fullmakt gitt av generalforsamlingen den 24. mai 2023. Transaksjonsdato er 31. mars 2024. 

Det utvidede aksjekjøpsprogrammet har en bindingstid på 3 år. Bindingstiden anses å være et verdireduserende element tilsvarende en europeisk put-opsjon. Dersom den ansatte slutter i selskapet innen utløpet av bindingstiden, har selskapet en opsjon på å kjøpe tilbake aksjene til en verdi tilsvarende gjeldende markedspris fratrukket den opprinnelige kroneverdien av den verdireduserende bindingstiden. Tegningskursen på 9,50 kr/aksje er satt til volumvektet gjennomsnitt de siste ti handledagene (27. februar - 11. mars 2024) før tegningsperioden lik 12,31 kr/aksje, fratrukket verdien av bindingstiden som er beregnet til 2,81 kr/aksje. I alt tegnet 29 ansatte seg for 376.320 aksjer. 

Det generelle aksjekjøpsprogrammet har tilsvarende struktur og pris med unntak av at det ikke foreligger noen tilbakekjøpsopsjon for selskapet hvis den ansatte slutter i løpet av bindingstiden. Totalt 59 ansatte tegnet seg for 134.496 aksjer. 

Et nytt opsjonsprogram ble utstedt på totalt 600.000 opsjoner med en varighet på inntil 4 år.  Innløsningskursen for opsjonene i Itera er NOK 12,31 som er basert på gjennomsnittlig volumveid transaksjonskurs ved Oslo Børs 27. februar - 11. mars 2024. Innløsningskursen justeres ikke for utbytteutbetalinger i opptjeningsperioden. 

Opsjonene kan innløses til følgende tider:  

-	med inntil 1/3 av opsjonene i perioden 16.03.2027-30.03.2027
-	resterende opsjoner i perioden 16.03.2028-30.03.2028

Opsjoner som ikke blir innløst i den første innløsningsperioden, blir automatisk rullert videre til den neste innløsningsperioden. 

Innløsning av opsjoner er betinget av at den ansatte er i uoppsagt stilling i konsernet på innløsningstidspunktet. 


Totalt har Itera ASA den 31. mars 2024 solgt følgende antall aksjer:

-	Generelt aksjeprogram for ansatte: 134.496 aksjer
-	Utvidet aksjeprogram: 376.320 aksjer
-	Totalt: 510.816 aksjer

Etter salget har Itera ASA 1.143.465 egne aksjer. Med det nye opsjonsprogrammet er det totalt 3.308.333 utestående opsjoner. 


Følgende primærinnsidere er kjøpere av aksjer eller har fått tildelt opsjoner:  

Bent Hammer, Finansdirektør:
-	Kjøp av 2.438 aksjer med 3 års binding til kurs 9,50 kr/aksje
-	Tildeling av 75.000 opsjoner
Ny beholdning er 569.131 aksjer og 275.000 opsjoner. 

Jon Erik Høgberg, COO:
-	Kjøp av 50.000 aksjer med 3 års binding til kurs 9,50 kr/aksje
Ny beholdning er 1.247.356 aksjer 

Anine Ragnif, COO Norge:
-	Kjøp av 2.632 aksjer med 3 års binding til kurs 9,50 kr/aksje
-	Tildeling av 50.000 opsjoner. 
Ny beholdning er 63.519 aksjer og 250.000 opsjoner.

Mette Mowinckel, CHRO:
-	Kjøp av 21.053 aksjer med 3 års binding til kurs 9,50 kr/aksje
Ny beholdning er 112.964 aksjer og 100.000 opsjoner.

Joachim Trøbråten, ansattvalgt styremedlem
-	Tildeling av 50.000 opsjoner. 
Ny beholdning er 2.317 aksjer og 183.333 opsjoner. 

Odd Khalifi, observatør til styret:
-	Kjøp av 4.737 aksjer med 3 års binding til kurs 9,50 kr/aksje
-	Tildeling av 17.500 opsjoner
Ny beholdning er 128.169 aksjer og 167.500 opsjoner. 

Tom Kr. Foosnæs, vara til styret:
-	Kjøp av 30.000 aksjer med 3 års binding til kurs 9,50 kr/aksje
Ny beholdning er 59.685 aksjer. 

Helene Dahl Jørum, vara til styret:
-	Kjøp av 2.632 aksjer med 3 års binding til kurs 9,50 kr/aksje
Ny beholdning er 7.632 aksjer.