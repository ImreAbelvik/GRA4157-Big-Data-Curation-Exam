Styret i Itera ASA har den 20. mars 2023 godkjent et utvidet aksjekjøpsprogram og et opsjonsprogram for nøkkelmedarbeidere i selskapet som langsiktig insitamenter, i tillegg til et generelt aksjekjøpsprogram for ansatte i Norge og Danmark, i henhold til fullmakt gitt av generalforsamlingen den 24. mai 2022. Transaksjonsdato er 30. mars 2023. 

Det utvidede aksjekjøpsprogrammet har en bindingstid på 3 år. Bindingstiden anses å være et verdireduserende element tilsvarende en europeisk put-opsjon. Dersom den ansatte slutter i selskapet innen utløpet av bindingstiden, har selskapet en opsjon på å kjøpe tilbake aksjene til en verdi tilsvarende gjeldende markedspris fratrukket den opprinnelige kroneverdien av den verdireduserende bindingstiden. Tegningskursen på 9,63 kr/aksje er satt til volumvektet gjennomsnitt de siste ti handledagene (10.-23. mars 2023) før tegningsperioden lik 12,59 kr/aksje, fratrukket verdien av bindingstiden som er beregnet til 2,96 kr/aksje. I alt tegnet 31 ansatte seg for 469.768 aksjer. 

Det generelle aksjekjøpsprogrammet har tilsvarende struktur og pris med unntak av at det ikke foreligger noen tilbakekjøpsopsjon for selskapet hvis den ansatte slutter i løpet av bindingstiden. Totalt 85 ansatte tegnet seg for 177.941 aksjer. 

Et nytt opsjonsprogram ble utstedt på totalt 305.000 opsjoner med en varighet på inntil 4 år.  Innløsningskursen for opsjonene i Itera er NOK 12,59 som er basert på gjennomsnittlig volumveid transaksjonskurs ved Oslo Børs 10.-23. mars 2023. Innløsningskursen justeres ikke for utbytteutbetalinger i opptjeningsperioden. 

Opsjonene kan innløses til følgende tider:  

-	med inntil 1/3 av opsjonene i perioden 16.03.2026-30.03.2026
-	resterende opsjoner i perioden 16.03.2027-30.03.2027

Opsjoner som ikke blir innløst i den første innløsningsperioden, blir automatisk rullert videre til den neste innløsningsperioden. 

Innløsning av opsjoner er betinget av at den ansatte er i uoppsagt stilling i konsernet på innløsningstidspunktet. 


Totalt har Itera ASA den 30. mars 2023 solgt følgende antall aksjer:

-	Generelt aksjeprogram for ansatte: 177.941 aksjer
-	Utvidet aksjeprogram: 449.768 aksjer
-	Totalt: 647.709 aksjer

Etter salget har Itera ASA 971.393 egne aksjer. Med det nye opsjonsprogrammet er det totalt 3.040.000 utestående opsjoner. 


Følgende primærinnsidere er kjøpere av aksjer eller har fått tildelt opsjoner:  

Bent Hammer, Finansdirektør:
-	Kjøp av 53.000 aksjer med 3 års binding til kurs 9,63 kr/aksje
Ny beholdning er 566.693 aksjer og 200.000 opsjoner. 

Jon Erik Høgberg, COO:
-	Kjøp av 53.000 aksjer med 3 års binding til kurs 9,63 kr/aksje
Ny beholdning er 1.197.356 aksjer 

Anine Ragnif, COO Norge:
-	Kjøp av 10.000 aksjer med 3 års binding til kurs 9,63 kr/aksje
-	Tildeling av 20.000 opsjoner. 
Ny beholdning er 60.887 aksjer og 200.000 opsjoner.

Mette Mowinckel, HR-direktør:
-	Kjøp av 15.000 aksjer med 3 års binding til kurs 9,63 kr/aksje
Ny beholdning er 91.911 aksjer og 100.000 opsjoner.

Ole Morten Damlien, Chief Strategy & Communication Director:
-	Tildeling av 25.000 opsjoner. 
Ny beholdning er 100.546 aksjer og 125.000 opsjoner. 

Siren Tønnesen, ansattvalgt styremedlem
-	Tildeling av 20.000 opsjoner. 
Ny beholdning er 50.000 opsjoner. 

Odd Khalifi, observatør til styret:
-	Kjøp av 15.000 aksjer med 3 års binding til kurs 9,63 kr/aksje
Ny beholdning er 115,564 aksjer og 250.000 opsjoner. 

Tom Kr. Foosnæs, vara til styret:
-	Kjøp av 2.383 aksjer med 3 års binding til kurs 9,63 kr/aksje
Ny beholdning er 27.325 aksjer og 30.000 opsjoner. 

Lise Eastgate, observatør til styret
-	Kjøp av 10.000 aksjer med 3 års binding til kurs 9,63 kr/aksje
Ny beholdning er 20.739 aksjer og 30.000 opsjoner. 

Helene Dahl Jørum, vara til styret:
-	Kjøp av 3.256 aksjer med 3 års binding til kurs 9,63 kr/aksje
Ny beholdning er 5.000 aksjer.