Dette er en korreksjon av meldingen fra 25.06.2019 10:04:31 CEST. Årsaken er en feil i antall aksjer solgt som del av aksjeprogrammet for ansatte, samt gjenværende beholdning av egne aksjer etter transaksjonene. Korrigert melding lyder:

Itera ASA har som ledd i sitt årlige aksjekjøpsprogram for ansatte solgt 168.015 aksjer til kurs NOK 7,65 pr aksje minus 20% rabatt til i alt 69 ansatte i konsernet. Itera ASA har i tillegg delt ut totalt 13.072 aksjer til vinnerne av selskapets årlige innovasjonskonkurranse. 

Det er i dag også innløst 268.000 opsjoner til innløsningskurs NOK 2,58 pr aksje i opsjonsprogrammet fra 2015, hvorav 138.000 konvertert til aksjer og 130.000 mot kontantvederlag. 2015-programmet er derved sluttført. Det er innløst 291.000 opsjoner til innløsningskurs NOK 3,89 pr aksje i opsjonsprogrammet fra 2016, hvorav 141.000 konvertert til aksjer og 150.000 mot kontantvederlag. Det gjenstår 842.000 opsjoner i programmet som utløper i juni 2020. Det er innløst 140.720 opsjoner til innløsningskurs NOK 6,42 pr aksje i opsjonsprogrammet fra 2017, hvorav 29.960 konvertert til aksjer og 110.760 mot kontantvederlag. Det gjenstår 1.015.720 opsjoner i programmet som utløper i 2021. Grunnlaget for kontantvederlagene er basert på en volumveid gjennomsnittskurs 17.-21. juni 2019 på NOK 7,63 pr aksje. 

Totalt har Itera ASA solgt 469.047 egne aksjer gjennom ovenstående transaksjoner. Ny beholding er 773.118 aksjer. 

Følgende endringer gjelder primærinnsidere:  

Konsernsjef Arne Mjøs har gjennom sitt selskap Arne Mjøs Invest AS konvertert 201.960 opsjoner til aksjer. Ny beholdning er 25.405.937 aksjer, hvorav 3.350.000 på termin, og 277.040 opsjoner.  

Finansdirektør Bent Hammer har kjøpt 2.615 aksjer. Ny beholdning er 278.222 aksjer og 303.840 opsjoner. 

Konserndirektør Jon Erik Høgberg har kjøpt 2.615 aksjer og innløst 99.960 opsjoner mot kontantvederlag. Ny beholdning er 640.166 aksjer og 147.920 opsjoner.

Kommunikasjonsdirektør Ane Gjennestad har gjennom sitt selskap Triceps AS konvertert 6.000 opsjoner til aksjer. Ny beholdning er 136.275 aksjer og 81.280 opsjoner.

Oddvar Håland, administrerende direktør i datterselskapet Compendia, har kjøpt 2.615 aksjer og innløst 16.000 opsjoner mot kontantvederlag. Ny beholdning er 74.391 aksjer og 46.640 opsjoner.

Konserndirektør Kristian Enger har kjøpt 2.615 aksjer og konvertert 64.000 opsjoner til aksjer. Ny beholdning er 499.322 aksjer og 169.880 opsjoner.

Konserndirektør Niko Nyström har kjøpt 2.615 aksjer og innløst 85.960 opsjoner mot kontantvederlag. Ny beholdning er 356.311 aksjer og 147.920 opsjoner.

John Aalling, administrerende direktør i datterselskapet Itera Aps (DK), har kjøpt 2.615 aksjer og konvertert 8.000 opsjoner til aksjer. Ny beholdning er 131.992 aksjer og 81.280 opsjoner.

Erik Berg Solheim, styremedlem, har kjøpt 2.615 aksjer og konvertert 8.000 opsjoner til aksjer. Ny beholdning er 45.511 aksjer og 12.000 opsjoner. 

Odd Khalifi, observatør til styret, har kjøpt 2.615 aksjer og innløst 16.000 opsjoner mot kontantvederlag. Ny beholdning er 65.284 aksjer og 24.000 opsjoner.