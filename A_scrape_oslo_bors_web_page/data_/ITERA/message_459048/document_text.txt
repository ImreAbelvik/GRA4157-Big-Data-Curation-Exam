Itera ASA har i henhold til fullmakt gitt av generalforsamlingen den 22. mai 2018 utstedt et aksjekjøpsprogram for nøkkelmedarbeidere i selskapet. Programmet er et nytt, langsiktig insentivprogram i stedet for aksjeopsjonsprogrammer som har vært benyttet tidligere år. Aksjene har en bindingstid på 3 år. Bindingstiden anses å være et verdireduserende element tilsvarende en europeisk put-opsjon. Dersom den ansatte slutter i selskapet innen utløpet av bindingstiden, har selskapet en opsjon på å kjøpe tilbake aksjene til en verdi tilsvarende gjeldende markedspris fratrukket den opprinnelige kroneverdien av den verdireduserende bindingstiden. Tegningskursen på 8,44 kr/aksje er satt til volumvektet gjennomsnitt de siste ti handledagene før tegningsperioden, fratrukket verdien av bindingstiden. 

Totalt har Itera ASA i dag solgt 972.377 aksjer til kurs NOK 8,44 til i alt 22 ansatte i konsernet. Ny beholdning er 1.242.165.

Følgende kjøpere er primærinnsidere:  

Konsernsjef, Arne Mjøs, har gjennom sitt selskap, Arne Mjøs Invest, kjøpt 130.332 aksjer. Ny beholdning er 22.703.977 aksjer i tillegg til 2.500.000 aksjer på termin, totalt 25.203.977 aksjer (31,1% av totalt utestående aksjer). Han har i tillegg 479.000 opsjoner.

Finansdirektør Bent Hammer har kjøpt 130.332 aksjer. Ny beholdning er 275.607 aksjer og 303.840 opsjoner. 

Konserndirektør Jon Erik Høgberg har kjøpt 130.332 aksjer. Ny beholdning er 637.551 aksjer og 247.880 opsjoner.

Kommunikasjonsdirektør Ane Gjennestad har gjennom sitt selskap Triceps AS kjøpt 25.000 aksjer. Ny beholdning er 130.275 aksjer og 87.280 opsjoner.

Konserndirektør Niko Nyström har kjøpt 50.000 aksjer. Ny beholdning er 353.696 aksjer og 233.880 opsjoner.

Konserndirektør Kristian Enger har kjøpt 70.000 aksjer. Ny beholdning er 432.707 aksjer og 233.880 opsjoner.

Oddvar Håland, administrerende direktør i datterselskapet Compendia, har kjøpt 29.621 aksjer. Ny beholdning er 71.776 aksjer og 62.640 opsjoner.

Erik Berg Solheim, styremedlem, har kjøpt 29.621 aksjer. Ny beholdning er 34.896 aksjer og 20.000 opsjoner. 

Odd Khalifi, ansattrepresentant i styret, har kjøpt 47.394 aksjer. Ny beholdning er 62.669 aksjer og 40.000 opsjoner. 


For ytterligere informasjon:
Bent Hammer, finansdirektør
+47 982 15 497
