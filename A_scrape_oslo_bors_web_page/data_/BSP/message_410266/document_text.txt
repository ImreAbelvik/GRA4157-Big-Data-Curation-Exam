MTB Invest AS, aksjonær i Black Sea Property AS
("Selskapet"), har den 27.september 2016 solgt 
henholdsvis 198 330 aksjer i Selskapet til Egil 
Melkevik, styremedlem i Selskapet og 162 270 aksjer 
til Johannes Melkevik, nærstående til Egil Melkevik, 
til kurs NOK 3 per aksje. MTB Invest AS er 55% eid av 
styremedlem Egil Melkevik og 45% eid av Johannes 
Melkevik, og aksjene overdras i henhold til eierbrøk i 
MTB Invest AS.
 
MTB Invest AS og Egil Melkevik selv er å anse som 
primærinnsidere i Selskapet og handelen er således 
meldepliktig i henhold til verdipapirhandelloven §4-2. 
 
Etter dette eier MTB Invest AS ingen aksjer i 
Selskapet, mens Egil Melkevik personlig vil eie 198 
330 aksjer i Selskapet, tilsvarende ca. 0,66 % av 
Selskapet.

Disse opplysningene er informasjonspliktige etter 
Løpende Forpliktelser for selskaper tatt opp til 
handel på Merkur Market.
