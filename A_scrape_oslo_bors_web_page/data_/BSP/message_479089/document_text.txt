Det vises til innkallingen til ordinær generalforsamling i Black Sea Property AS ("Selskapet") som skal avholdes 18. juni 2019, herunder til sak 7 på agendaen vedrørende tildeling av opsjoner og til sak på agendaen vedrørende konvertering av et utestående obligasjonslån med hovedstol på NOK 12 410 000 tatt opp i desember 2017 og påløpt rente ("Gjeldskonverteringen").

Styret har foreslått at den ordinære generalforsamlingen tildeler aksjeopsjoner til styremedlemmene, slik angitt nedenfor:

-	Egil Melkevik (styreleder): 3 000 000 aksjeopsjoner;
-	Hans Gulseth: 3 000 000 aksjeopsjoner;
-	Kåre Rødningen: 1 500 000 aksjeopsjoner; and
-	Erik Sture Larre: 750 000 aksjeopsjoner.

Opsjonene tildeles vederlagsfritt, og hver opsjon gir rett til å kreve utstedelse av en ny aksje i Selskapet. Vennligst se innkallingen til ordinær generalforsamling for ytterligere informasjon.

Videre vil enkelte styremedlemmer konvertere deres fordringer på Selskapet til nye aksjer i forbindelse med Gjeldskonverteringen. Nedenfor er en oversikt over de nye aksjene som skal tegnes av styremedlemmer i forbindelse med Gjeldskonverteringen:

-	Hans Gulseth (gjennom Gulseth Holding AS): 5 805 528 nye aksjer;
-	Hans Gulseth (gjennom Christinedal AS): 1 597 728 nye aksjer;
-	Hans Gulseth personlig: 1 139 423 nye aksjer;
-	Kåre Rødningen (gjennom Rødningen Invest AS): 1 434 901 nye aksjer;
-	Erik Sture Larre (gjennom E. Larre Holding AS): 14 261 654 nye aksjer; og
-	Erik Sture Larre (gjennom CL-Holding AS): 5 805 528 nye aksjer.

Samtlige nye aksjer angitt over vil tegnes til en tegningskurs på NOK 0,20 per aksje.

Gjennomføring av kapitalforhøyelsen knyttet til Gjeldskonverteringen forutsetter godkjenner fra Selskapets ordinære generalforsamling den 18. juni 2019. Aksjonærer som eier ca. 69 % av aksjene i Selskapet har allerede forpliktet seg til å stemme for den foreslåtte kapitalforhøyelsen.

Etter tildelingen av aksjeopsjoner og tegning av de forannevnte nye aksjer, og under forutsetning av at generalforsamlingen godkjenner disse saker, vil primærinnsidernes eierandeler væres slik som angitt nedenfor:

Egil Melkevik, styreleder, vil eie (personlig og gjennom MTB Invest AS) 2 408 194 aksjer i Selskapet og 4 964 286 aksjeopsjoner, tilsvarende 3,21% av utestående aksjer i Selskapet etter Gjeldskonverteringen.

Hans Gulseth, styremedlem, vil eie (personlig og gjennom Gulseth Holding AS og Christinedal AS 22 288 716 aksjer i Selskapet og 4 964 286 aksjeopsjoner, tilsvarende 11,87% av utestående aksjer i Selskapet etter Gjeldskonverteringen.

Kåre Rødningen, styremedlem, vil eie (gjennom Rødningen Invest AS) 4 687 698 aksjer i Selskapet og 2 482 143 aksjeopsjoner, tilsvarende 3,12 % av utestående aksjer i Selskapet etter Gjeldskonverteringen.

Erik Sture Larre, styremedlem, vil eie (gjennom E. Larre Holding AS og CL-Holding AS) 49 518 707 aksjer i Selskapet og 1 419 643 aksjeopsjoner, tilsvarende 22,19% av utestående aksjer i Selskapet etter Gjeldskonverteringen.

Denne informasjonen offentliggjøres i henhold til Løpende Forpliktelser for selskaper notert på Merkur Market.

Styreleder kan kontaktes for ytterligere informasjon: 

Egil Melkevik
Tel: +47 90 77 09 76
E-mail: em@ms-solutions.no
 
Om Black Sea Property AS:

Black Sea Property AS er et eiendomsselskap med eierandeler i et eiendomsprosjekt på Svartehavskysten kalt Sunrise Gardens Resort. Sunrise Gardens Resort er et delvis ferdig prosjekt og vil ved ferdigstillelse bestå av omtrent 950 ferieleiligheter samt betydelige næringsarealer. Black Sea Property AS eier indirekte 75% av prosjektet. Black Sea Property AS vil arbeide for å ferdigstille Sunrise Gardens Resort, for å realisere prosjektets merverdier gjennom salg av boenheter og hotelldrift.