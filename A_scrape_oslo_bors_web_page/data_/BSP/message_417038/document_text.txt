Erik Sture Larre, styremedlem og primærinnsider solgte 
den 27. desember 2016 1 442 500 aksjer i Black Sea 
Property AS ("BSP"), gjennom sitt heleide selskap E. 
Larre Holding AS, til selskapet CL-Holding AS 
(tidligere kalt Aheloy Beach Commercial AS) til kurs 
NOK 1,50 per aksje.

Salget ble gjort i forbindelse med en restrukturering 
av Larres eierskap i BSP der ovennevnte antall aksjer 
er flyttet til CL-Holding AS. Samtidig med salget har 
Erik Sture Larre kjøpt 50% av aksjene i CL-Holding AS. 
CL-Holding AS er etter dette eid med 50% hver av 
henholdsvis Erik Sture Larre og Hans F. Gulseth (begge 
styremedlemmer i BSP og primærinnsidere).
 
Etter dette eier Erik Sture Larre (gjennom selskapene 
E. Larre Holding AS og CL-Holding AS) 4 211 879 aksjer 
i BSP, tilsvarende ca. 14,04% av totalt utestående 
aksjer. Transaksjonen har ikke medført noen endring i 
totalt aksjeinnehav for verken Erik Sture Larre eller 
Hans F. Gulseth. 

Disse opplysningene er informasjonspliktige etter 
Løpende Forpliktelser for selskaper tatt opp til 
handel på Merkur Market.
