Egil Melkevik, styreleder og primærinnsider i Black Sea Property AS ("Selskapet"), har den 01. februar 2021 gjennomført overføring av aksjer i Selskapet til sine barn og solgt aksjer til sin bror.

Overføringen skjer ved at MTB Invest AS overfører samtlige av sine aksjer i Selskapet til selskapet MOTEBE Holding AS, som er heleiet av Melkeviks barn, ved en gavedisposisjon. MTB Invest AS har tidligere vært eiet av Egil Melkevik (med ca. 54,6 % av aksjene) og av Melkeviks bror (med ca. 45,4% av aksjene). Egil Melkevik vil fortsatt kontrollere forvaltningen av MTB Invest AS's eierskap i Selskapet.

I tillegg har Egil Melkevik solgt 49 073 aksjer i Selskapet, som tidligere var eiet privat, til sin bror for en kurs per aksje på NOK 3,50.

Etter ovennevnte disposisjoner eier Egil Melkevik og nærstående parter 300 311 aksjer i Selskapet.

Denne informasjonen offentliggjøres i henhold til forpliktelsene i Euronext Growth Oslo Regelbok II punkt 3.14.2.