(2023-06-05) Kitron har gjennomført tilbakekjøp i forbindelse med godtgjørelse
til styremedlemmene

Det vises til børsmelding fra Kitron ASA ("Kitron" eller "Selskapet") publisert
2. Juni 2023 om igangsetting av et tilbakekjøpsprogram.

Selskapet har fullført programmet for tilbakekjøp av aksjer. Norne Securities AS
var engasjert til å gjennomføre tilbakekjøpene på vegne av Selskapet i henhold
til EUs markedsmisbruksforordning artikkel 5.

Selskapet har ervervet totalt 19 515 egne aksjer til en gjennomsnittlig
volumvektet pris per aksje på NOK 45.7282. En oversikt over alle transaksjoner
knyttet til tilbakekjøpsprogrammet, i detaljert form og aggregert form, er
vedlagt.

De ervervede aksjene blir benyttet som en del av godtgjørelsen til
styremedlemmene for perioden fra og med mai 2023 til og med april 2024, som
vedtatt av ordinær generalforsamling 28. april 2023.

Etter tilbakekjøpet fra Selskapet, ble aksjene ervervet av styremedlemmene fra
Selskapet som følger:

  * Tuomo Lähdesmäki (styreleder) har ervervet 5 437 aksjer
  * Gro Brækken (styremedlem) har ervervet 1 530 aksjer
  * Espen Gundersen (styremedlem) har ervervet 1 530 aksjer
  * Maalfrid Brath (styremedlem) har ervervet 1 530 aksjer
  * Michael Lundgaard Thomsen (styremedlem) har ervervet 2 449 aksjer
  * Petra Grandinson (styremedlem) har ervervet 2 449 aksjer
  * Jarle Larsen (styremedlem) har ervervet 1 530 aksjer
  * Tone Aas (styremedlem) har ervervet 1 530 aksjer
  * Henriette Stene (styremedlem) har ervervet 1 530 aksjer

I tillegg har Maalfrid Brath i dag kjøpt 1 661 aksjer til en pris per aksje på
NOK 45,65 over Oslo Børs.

Primærinnsidermeldinger i henhold til markedsmisbruksforordningen artikkel 19 er
vedlagt.

Etter tilbakekjøpet eier Kitron ingen aksjer i Selskapet.

For ytterligere informasjon, vennligst kontakt:
Cathrin Nylander, finansdirektør, tlf.: +47 900 43 284
E-post: investorrelations@kitron.com (mailto:investorrelations@kitron.com)

Kitron er et ledende skandinavisk foretak innen produksjon av elektronikk og
relaterte tjenester for sektorene Konnektivitet, Elektrifisering, Industri,
Medisinsk utstyr og Forsvar/Luftfart. Konsernet har virksomhet i Norge, Sverige,
Danmark, Litauen, Tyskland, Polen, Tsjekkia, India, Kina og USA. Kitron har
rundt 3 200 ansatte, og driftsinntektene var EUR 641 million i 2022.
www.kitron.com (http://www.kitron.com)

Denne informasjonen er offentliggjort av Selskapet i henhold til EUs
markedsmisbruksforordning artikkel 5, supplementert av delegert
kommisjonsforordning (EU) 2016/1052, og er underlagt kravene til
offentliggjøring i henhold til verdipapirhandelloven § 5-12.