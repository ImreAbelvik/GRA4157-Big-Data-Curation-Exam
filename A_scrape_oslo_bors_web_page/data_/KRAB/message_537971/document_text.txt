Kraft Aksjonærer AS har i dag 12. juli 2021 delt ut 2.077.859 aksjer i Kraft Bank ASA i utbytte til selskapets aksjonærer. BFBK Finans AS eier 44,9% av Kraft Aksjonærer AS og har mottatt 933.462 aksjer i utbytte. Etter transaksjonen eier BFBK Finans AS 5.109.385 aksjer i Kraft Bank ASA, tilsvarende 12,2% av utestående aksjer. BFBK Finans AS kontrolleres av Bjørn Maaseide som er styremedlem i Kraft Bank ASA. Bjørn Maaseide og nærstående kontrollerer samlet 5.241.785 aksjer i Kraft Bank ASA etter transaksjonen, tilsvarende 12,5% av utestående aksjer i banken. 

BFBK’s eierandel i Kraft Bank ASA utgjør en kvalifisert eierandel på over 10%. Finanstilsynet har etter fullmakt fra Finansdepartementet gitt tillatelse til ervervet. 

Detaljer om overførselen av aksjer er vedlagt. 

Denne informasjonen er informasjonspliktig i henhold til MAR 596/2014 artikkel 19 og verdipapirhandelloven § 5-12.