Sparebank 1 Helgeland har i dag, 6. juni 2023, solgt 19 116 egenkapitalbevis av egen beholdning til ansatte som deltar i bankens spareprogram, til kurs NOK 122,85 per egenkapitalbevis. Programmet er utformet slikt at alle fast ansatte kan få kjøpe egenkapitalbevis i SpareBank 1 Helgeland innenfor en fastsatt ramme med 20 % rabatt. Programmet er begrenset til kjøp av egenkapitalbevis for enten NOK 10 000 eller NOK 20 000. Etter fratrekket for rabatten betales det henholdsvis NOK 8 000 eller NOK 16 000 for disse egenkapitalbevisene. Etter salget eier Sparebank 1 Helgeland 30 787 egne egenkapitalbevis. 

I vedlegget følger en oversikt over tildeling av egenkapitalbevis til primærinnsidere.

Denne opplysningen er informasjonspliktig etter verdipapirhandelloven § 5-12.

For ytterligere informasjon kontakt: Svenn Harald Johannessen, finanssjef, tlf.: + 47 958 52 440 og e-post: svenn.harald.johannessen@sbh.no Anne Ekroll, Finansdirektør/CFO, tlf.: +47 91 33 64 52 og e-post: anne.ekroll@sbh.no