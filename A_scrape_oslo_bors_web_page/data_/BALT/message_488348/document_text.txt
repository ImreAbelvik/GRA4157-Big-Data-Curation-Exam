Selskapet Baltic Commercial Properties AS, hvis styreleder også er styreleder i Baltic Sea Properties AS, ervervet den 31. oktober 2019 921.254 aksjer i Baltic Sea Properties AS til NOK 41,90 per aksje. Selger var Bonorum AS.
Baltic Commercial Properties AS’ beholdning i Baltic Sea Properties AS er således 939.754 aksjer. Bonorum AS har ingen aksjer i Baltic Sea Properties AS etter denne handelen.
 
For mer informasjon kontakt:
 
CEO Lars Christian Berger,
tlf. 930 94 319,
Lcb@Balticsea.no
www.balticsea.no
 
Baltic Sea Properties AS er et norsk eiendomsselskap med fokus på utvikling og forvaltning av eiendom i Baltikum. Selskapet er en av Litauens ledende eiendomsinvestorer og eier, utvikler og forvalter eiendom innen handel, logistikk og industri. Eiendomsporteføljen består i dag av ca. 100 000 kvadratmeter næringseiendom.