SpareBank 1 SR-Bank ASA har 01.04.2019 tildelt totalt 145 904 egne aksjer til
ansatte i banken, i forbindelse med bonusordning for konsernets ansatte. 33 806
aksjer er tildelt primærinnsidere til kurs kroner 97,90. I alt 112 098 aksjer er
tildelt øvrige ansatte til kurs kroner 97,90. SpareBank 1 SR-Bank har som følge
av dette redusert sin egen beholdning av egne aksjer til 89 302. Basert på
oppnådde resultater i 2018 og tidligere år har primærinnsidere fått tildelt
aksjer i henhold til vedlagte liste.

Merk at for konsernledelsen og øvrig ledende personell, omfattet av
finansforetaksforskriftens bestemmelser om godtgjørelse til ledende
ansatte, endres utdelingsprinsipp for aksjene fra og med bonusåret 2018. For
tidligere bonusår er aksjene utdelt med henholdsvis 1/3 de påfølgende 3 år. Fra
og med bonusåret 2018 deles alle aksjene ut påfølgende år, med bindingstid i
henholdsvis 1, 2 og 3 år. For nærmere informasjon om gjeldende bonusordninger
henvises det til noteinformasjon i årsrapporten for 2018.

Stavanger 1. april 2019


Kontaktpersoner:
Inge Reinertsen, konserndirektør for økonomi og finans, telefon 909 95 033
Stian Helgøy, direktør investor relations, telefon 906 52 173

Denne opplysningen er informasjonspliktig etter verdipapirhandelloven § 5-12.