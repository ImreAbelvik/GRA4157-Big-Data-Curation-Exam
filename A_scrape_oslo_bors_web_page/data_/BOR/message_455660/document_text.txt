Styrene i Pippen AS (org.nr. 995 679 175) og Mentone AS (org.nr. 916 299 079) vedtok den 13. juli 2018 en fusjonsplan. Begge selskaper er nærstående av Christen Knudsen, som er primærinnsider i Borgestad ASA. Før fusjonen eier Pippen AS 110 454 aksjer i Borgestad ASA, mens Mentone AS eier 962 039.

Mentone AS er overtakende selskap, og vil etter fusjonen eie 1 072 493 aksjer, tilsvarende 31,61 % av aksjene i Borgestad ASA.

Det er forventet at fusjonen vil bli gjennomført 7. september 2018. Det er ikke ventet forhold som vil medføre at fusjonen ikke kan gjennomføres.

Denne meldingen sendes i henhold til verdipapirhandelloven § 4-2.

For mer informasjon, vennligst kontakt Christen Knudsen, mobil 911 90 534.
