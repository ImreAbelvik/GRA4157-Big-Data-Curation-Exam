Det vises til børsmelding fra Borgestad ASA ("Selskapet") publisert 23. mars 2022 vedrørende generalforsamlingens vedtak om å blant annet forhøye Selskapets aksjekapital med kr 25.364.326 ved utstedelse av 25.364.326 nye aksjer til en tegningskurs på kr 1,9231 per aksje i forbindelse med tilbudet om konvertering av obligasjoner mot nye aksjer i Selskapet som ble avsluttet 1. mars 2022 ("Obligasjonskonverteringen"). Gjennomføringen av Obligasjonskonverteringen var blant annet betinget av gjennomføringen av den rettede emisjonen av 75.000.000 nye aksjer i selskapet og registreringen av kapitalforhøyelsen i forbindelse med Obligasjonskonverteringen i Foretaksregisteret, som ble annonsert registrert i en børsmelding fra Selskapet tidligere i dag, 28. mars 2022. 

Dione AS, et selskap som er kontrollert av Jacob Andreas Møller og hans nærstående, har tegnet og fått tildelt 2.122.538 aksjer i Obligasjonskonverteringen til en tegningskurs på kr 1,9231.

Se den vedlagte melding om transaksjonen for ytterligere informasjon. 

For ytterligere informasjon, vennligst kontakt:
Pål Feen Larsen, Konsernsjef i Borgestad ASA
Tel.: +47 48 84 53 33
E-post: pal.feen.larsen@borgestad.no

Denne opplysningen er informasjonspliktig etter verdipapirhandelloven § 5-12.