Konsernsjef Geir Drangsland og hans nærstående eier 100 % av Investor AS, Investor 4 AS og Investor 5 AS. 
 
I forbindelse med fisjon av Investor 5 AS, som ble registrert gjennomført 10. desember 2020, ble 400 000 aksjer i Byggma ASA overført fra Investor 5 AS til Investor 6 AS. Investor 6 AS eies også 100 % av konsernsjef Geir Drangsland og hans nærstående. 
 
Videre er Investor 4 AS og resten av Investor 5 AS fusjonert inn i Investor AS. Denne fusjonen er registrert gjennomført 12. desember 2020. Etter reorganiseringen eier Investor AS 4 745 411 aksjer i Byggma ASA. 
 
Geir Drangsland, selskap han kontrollerer og hans nærstående eier, som før reorganiseringen, til sammen 6 176 124 aksjer (88,44 % av aksjekapitalen) i Byggma ASA.  Dette representerer det samme antall stemmer i Byggma ASA.

Denne opplysningen er informasjonspliktig etter verdipapirhandelloven §4-2.