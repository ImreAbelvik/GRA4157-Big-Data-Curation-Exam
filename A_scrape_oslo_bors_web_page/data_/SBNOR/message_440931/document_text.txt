Det vises til børsmelding fra Sparebanken Vest 22. november 2017 vedrørende nytt program for kjøp av egenkapitalbevis for ansatte i Sparebanken Vest («SVEG-programmet»). 

Ved utløpet av tilbudsperioden 15. desember 2017 har Sparebanken Vest mottatt aksepter for kjøp av til sammen 196.180 egenkapitalbevis under SVEG-programmet. Prisen som skal betales per egenkapitalbevis utgjør NOK 37,3. Prisen er basert på en gjennomsnittlig sluttkurs per dag i tilbudsperioden, hensyntatt kostnaden ved bindingstid på 36 måneder og et rabattelement. 

Tilbudsperioden i bankens ordinære spareprogram («Spareprogrammet») for ansatte har løpt parallelt med tilbudsperioden i SVEG-programmet. Ved utløpet av tilbudsperioden i Spareprogrammet har Sparebanken Vest mottatt aksepter for kjøp av til sammen 117.177 egenkapitalbevis. Prisen som skal betales per egenkapitalbevis i dette programmet utgjør NOK 42,6. Prisen er basert på en gjennomsnittlig sluttkurs per dag i tilbudsperioden, med fradrag av en rabatt på 20 prosent i samsvar med tilgjengelige ordninger i skattelovgivningen.

Totalt under begge program har Sparebanken Vest dermed mottatt aksepter for kjøp av 313.357 egenkapitalbevis. 

Vedlagt følger en oversikt over primærinnsidere som i dag har akseptert tilbud om kjøp av egenkapitalbevis under ett eller begge program. 

For ytterligere informasjon, vennligst kontakt: 

Jan Erik Kjerpeseth, konsernsjef, tel: 951 98 430
Frank Johannesen, konserndirektør, tel: 952 65 971
Bjarte Fauske, økonomisjef, tel: 915 61 698
Lars Ove Breivik, informasjonssjef, tel: 415 06 999

Bergen, 15. desember 2017
Sparebanken Vest 

Denne informasjonen er informasjonspliktig etter verdipapirhandelloven § 5-12, jf. § 4-2. 
