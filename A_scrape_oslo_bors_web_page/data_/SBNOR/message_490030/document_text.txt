Tildeling av egenkapitalbevis til primærinnsidere i Tilbudet og Spareprogrammene

Det vises til tidligere børsmeldinger vedrørende Sparebankstiftelsen Sparebanken Vests ("Stiftelsen") tilbud om salg av egenkapitalbevis i Sparebanken Vest gjennom et institusjonelt tilbud (det "Institusjonelle Tilbudet"), et offentlig tilbud (det "Offentlige Tilbudet") og et ansattetilbud ("Ansattetilbudet", og samlet benevnt som "Tilbudet") som nærmere beskrevet i prospektet offentliggjort 13. november 2019 ("Prospektet"), samt børsmeldinger 11. og 15. november 2019 om primærinnsideres bestillinger av egenkapitalbevis i SVEG-programmet og Spareordningen, som definert i børsmeldingen 11. november 2019, (samlet "Spareprogrammene") og i Tilbudet. Definisjoner benyttet i denne børsmeldingen skal ha samme betydning som tilsvarende definisjoner benyttet i Prospektet.

Styret i Stiftelsen vedtok 22. november 2019 allokering i det Institusjonelle Tilbudet og det Offentlige Tilbudet, og fastsatte den endelige prisen i Tilbudet til NOK 56,50 per egenkapitalbevis. 

Sparebanken Vest ble tildelt 381.277 egenkapitalbevis gjennom Tilbudet. Administrasjonen i Sparebanken Vest har på denne bakgrunn og etter fullmakt fra styret i banken, vedtatt allokering av tildelte egenkapitalbevis til ansatte i Ansattetilbudet og Spareprogrammene. En komplett liste over tildeling til primærinnsidere inkludert nærstående og deres samlede beholdning etter gjennomføring av transaksjonene, følger vedlagt. 

Hver kvalifiserte ansatt (som definert i Prospektet) vil motta en rabatt i Ansattilbudet på 30 % av den totale summen som skal betales av den kvalifiserte ansatte for de tildelte egenkapitalbevisene i Ansattetilbudet, begrenset til en maksimal rabatt på NOK 60 000 per kvalifiserte ansatt. Egenkapitalbevisene tildelt i Ansattetilbudet opptil et beløp på NOK 200 000 vil være underlagt en bindingstid på 36 måneder.

Primærinnsideres bestilling og tildeling av egenkapitalbevis i det Offentlige Tilbudet, er gjort til samme pris og på samme vilkår som for øvrige bestillere slik beskrevet i Prospektet.

Prisen per egenkapitalbevis i Spareordningen er satt til NOK 45,20. Prisen er basert på den endelige prisen i Tilbudet, med fradrag av en rabatt på 20 prosent i samsvar med tilgjengelige ordninger i skattelovgivningen. Prisen per egenkapitalbevis i SVEG-programmet er satt til NOK 39,55. Prisen er basert på den endelige prisen i Tilbudet, et rabattelement, samt kostnaden ved bindingstid på 36 måneder.

Egenkapitalbevisene tildelt primærinnsidere i Ansattetilbudet og Spareprogrammene er fra bankens egenbeholdning av egenkapitalbevis ervervet i forbindelse med Tilbudet og i henhold til salgsavtalen inngått mellom Stiftelsen, Sparebanken Vest og Tilretteleggerne. Sparebanken Vests egenbeholdning av egenkapitalbevis etter tildelingen er 4.428.

Bergen, 22. november 2019

Kontaktpersoner i Sparebanken Vest: 

Konsernsjef, Jan Erik Kjerpeseth, tlf.: 951 98 430 og e-post: jan.kjerpeseth@spv.no 

Konserndirektør, CFO, Frank Johannesen, tlf.: 952 65 971 og e-post: frank.johannesen@spv.no 

Direktør Økonomi og IR Bjarte Fauske, tlf.: 915 61 698 og e-post: bjarte.fauske@spv.no 

Denne informasjonen er informasjonspliktig etter verdipapirhandelloven § 5-12, jf. § 4-2.