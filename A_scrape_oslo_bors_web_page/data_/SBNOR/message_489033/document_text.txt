Det vises til børsmelding 31. oktober 2019 om program for ansatte i konsernet for kjøp av egenkapitalbevis («SVEG-programmet»). 

Ved utløpet av tilbudsperioden 8. november 2019 har Sparebanken Vest mottatt tegninger for kjøp av egenkapitalbevis til en verdi tilsvarende NOK 12.480.000, inkludert tegninger fra primærinnsidere. 

Tilbudsperioden i bankens ordinære spareprogram («Spareordningen») for konsernets faste ansatte har løpt parallelt med tilbudsperioden i SVEG-programmet. Ved utløpet av tilbudsperioden i Spareordningen har Sparebanken Vest mottatt tegninger for kjøp av egenkapitalbevis til en verdi tilsvarende NOK 5.925.000, inkludert tegninger fra primærinnsidere. 

Totalt under begge programmer har Sparebanken Vest dermed mottatt tegninger for kjøp av egenkapitalbevis til en verdi tilsvarende NOK 18.405.000. Vedlagte oversikt viser beløp tegnet av primærinnsidere.

Prisen som skal betales per egenkapitalbevis vil for begge ordninger blir fastsatt på eller rundt 21. november 2019. Tildeling vil skje på eller rundt 11. desember 2019. Tildeling vil skje ved overføring av eksisterende egenkapitalbevis som banken erverver. Fullstendig melding om den enkelte primærinnsiders beholdning og bankens egen beholdning etter tildeling vil derfor blir gitt senere. 

Kontaktpersoner i Sparebanken Vest: 
Konsernsjef, Jan Erik Kjerpeseth, tlf.: 951 98 430 og e-post: jan.kjerpeseth@spv.no 

Konserndirektør, CFO, Frank Johannesen, tlf.: 952 65 971 og e-post: frank.johannesen@spv.no 

Direktør Økonomi og IR, Bjarte Fauske, tlf.: 915 61 698 og e-post: bjarte.fauske@spv.no

Bergen, 11. november 2019

Sparebanken Vest 

Denne informasjonen er informasjonspliktig etter verdipapirhandelloven § 5-12, jf. § 4-2.