Det vises til tidligere børsmeldinger i anledning generalforsamlingens vedtak 16. mars 2018 om utbytteemisjon/kapitalforhøyelse («Utbytteemisjonen»). 

Tegningsperioden i Utbytteemisjonen utløp 17. april 2018 kl. 16:30. Sparebanken Vest har ved utløpet av tegningsperioden mottatt tegninger fra primærinnsidere som angitt i vedlagte oversikt. 

I tråd med vilkårene i Utbytteemisjonen har primærinnsiderne tegnet seg for det fulle beløp de ellers ville mottatt som ordinært utbytte for regnskapsåret 2017. Antall nye egenkapitalbevis og ny beholdning vil først være klart når endelig tegningskurs er fastsatt, hvilket vil skje 18. april 2018. Fullstendig melding om primærinnsidernes tegninger vil dermed bli gitt senere i dag, sammen med opplysninger om tegningskurs og resultatet i Utbytteemisjonen. 

Bergen, 18. april 2018

Sparebanken Vest 

Denne informasjonen er informasjonspliktig etter verdipapirhandelloven § 5-12, jf. § 4-2. 
