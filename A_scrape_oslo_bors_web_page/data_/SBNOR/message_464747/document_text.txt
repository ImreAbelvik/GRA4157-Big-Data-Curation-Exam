Det vises til børsmelding fra Sparebanken Vest 24. oktober 2018 vedrørende program for kjøp av egenkapitalbevis for ansatte i Sparebanken Vest («SVEG-programmet»). 

Ved utløpet av tilbudsperioden 29. november 2018 har Sparebanken Vest mottatt aksepter for kjøp av til sammen 165.059 egenkapitalbevis under SVEG-programmet. Prisen som skal betales per egenkapitalbevis utgjør NOK 36,6. Prisen er basert på en gjennomsnittlig sluttkurs per dag i tilbudsperioden, hensyntatt kostnaden ved bindingstid på 36 måneder og et rabattelement. 

Tilbudsperioden i bankens ordinære spareprogram («Spareordningen») for konsernets faste ansatte har løpt parallelt med tilbudsperioden i SVEG-programmet. Ved utløpet av tilbudsperioden i Spareordningen har Sparebanken Vest mottatt aksepter for kjøp av til sammen 94.423 egenkapitalbevis. Prisen som skal betales per egenkapitalbevis i denne ordningen utgjør NOK 41,8. Prisen er basert på en gjennomsnittlig sluttkurs per dag i tilbudsperioden, med fradrag av en rabatt på 20 prosent i samsvar med tilgjengelige ordninger i skattelovgivningen.

Totalt under begge program har Sparebanken Vest dermed mottatt aksepter for kjøp av 259.482 egenkapitalbevis. Egenkapitalbevisene er tildelt de ansatte fra bankens egen beholdning. Sparebanken Vests egen beholdning av egenkapitalbevis er etter dette 84.693.

Vedlagt følger en oversikt over primærinnsidere som har tegnet seg i ett eller begge program. 


For ytterligere informasjon, vennligst kontakt: 

Jan Erik Kjerpeseth, konsernsjef, tel: 951 98 430
Jørgen Gudmundsson, konserndirektør, tel: 951 08 957
Bjarte Fauske, økonomisjef, tel: 915 61 698
Lars Ove Breivik, informasjonssjef, tel: 415 06 999

Bergen, 29. november 2018

Sparebanken Vest 

Denne informasjonen er informasjonspliktig etter verdipapirhandelloven § 5-12, jf. § 4-2.