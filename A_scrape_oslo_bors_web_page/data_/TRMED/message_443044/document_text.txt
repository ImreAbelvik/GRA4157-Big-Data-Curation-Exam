Oslo, 29. januar 2018

Styret i Nordic Nanovector ASA ("Nordic Nanovector" eller "Selskapet") vedtok
29. januar 2018 å utstede 216 550 prestasjonsbaserte aksjeenheter (performance
based share units) ("PSUer") for tildeling til ansatte i henhold til fullmakt
tildelt i den ekstraordinære generalforsamlingen som ble avholdt 20. desember
2017 ("EGF").

Vilkår og betingelser for PSUene, som inngår i Selskapets nye aksjebaserte
incentivprogram for ansatte, er beskrevet i styrets reviderte forslag til
aksjebasert incentivprogram og er tilgjengelig på engelsk og norsk på
www.nordicnanovector.com/investors-and-media/corporate-governance/general
-meetings.

PSUene tildeles vederlagsfritt og er ikke overførbare. PSUene kommer til
innløsning tre år etter tildelingsdatoen, forutsatt at gjeldende
opptjeningskriterier beskrevet i vedlegg 3 til innkallingen til EGF og i PSU
-avtalene oppfylles. Innehaveren av PSUer har rett til å tegne 1 ny aksje i
Selskapet for hver opptjente PSU, til en tegningskurs tilsvarende pålydende
verdi av Selskapets aksjer som p.t. er 0,2 kroner.

I henhold til vedtaket på EGF er PSUene og tidligere tildelte opsjoner sikret
ved et tilsvarende antall frittstående tegningsretter. Det eneste formålet med
tegningsrettene er å sikre levering av Selskapets aksjer ved innløsning av
opptjente PSUer og opsjoner. Tegningsrettene gir ikke innehaveren av PSUer og
opsjoner noen rett til å tegne ytterligere aksjer i Selskapet.

Primærinsidere som ble tildelt PSUer 29. januar 2018 har følgende beholdning av
PSUer, opsjoner og aksjer i Selskapet etter tildelingen:

- Luigi Costa, CEO: 30 000 PSUer, 1 338 106 opsjoner og 81 115 aksjer

- Rosemarie Corrigan, CQO: 20 000 PSUer, 0 opsjoner og 0 aksjer

- Jostein Dahle, CSO: 12 000 PSUer, 150 000 opsjoner og 204 958 aksjer inkludert
aksjer eiet av nærstående

- Anniken Hagen, CTOO: 5 000 PSUer, 177 000 opsjoner og 63 858 aksjer

- Rita Dege, CHRO: 6 500 PSUer, 67 000 opsjoner og 4 754 aksjer

- Tone Kvåle, CFO: 20 000 PSUer, 315 000 opsjoner og 179 608 aksjer inkludert
aksjer eiet av nærstående

- Marco Renoldi, COO: 25 000 PSUer, 464 137 opsjoner og 74 000 aksjer

- Lisa Rojkjaer, CMO: 25 000 PSUer, 375 000 opsjoner og 4 186 aksjer

PSUene er tildelt Selskapets ledelse i henhold til styrets reviderte erklæring
om godtgjørelse til ledende ansatte, vedtatt av selskapets EGF. Det er utstedt
totalt 3 482 843 opsjoner og 216 550 PSUer pr. denne dato. Dersom samtlige
opptjeningskriterier oppnås vil innløsningen av opsjonene og PSUene medføre en
utvanning av aksjekapitalen på 7,1% på fullt utvannet basis.

For ytterligere informasjon, vennligst kontakt:

Ludvik Sandnes, styreleder

Tlf: +47 907 43 017

E-post: lsandnes@nordicnanovector.com

Om Nordic Nanovector

Nordic Nanovector arbeider med utvikling og kommersialisering av innovativ
behandling til pasienter for å møte store udekkede behandlingsbehov og
videreutvikle kreftbehandling. Selskapet har ambisjoner om å bli en ledende
aktør innen utviklingen av målrettet behandling for hematologisk kreft. Nordic
Nanovectors ledende legemiddelkandidat under klinisk utvikling er Betalutin®, et
målrettet CD37 antistoff-radionuklid-konjugat (ARC) utviklet for å forbedre og
supplere dagens behandlingsalternativ for pasienter med lymfekreftformen non
-Hodgkin Lymfom (NHL). NHL er en indikasjon med et stort udekket
behandlingsbehov og muligheter for såkalt «orphan drugs designation», en
incentivordning for få frem nye legemidler til sjeldne sykdommer. NHL
representerer er et voksende marked med et antatt markedspotensial på omkring 20
milliarder amerikanske dollar innen 2024. Selskapet har som mål å utvikle
Betalutin®, både alene og i kombinasjon med andre behandlingsformer, for
behandling av varianter av NHL, og regner med å sende den første regulatoriske
søknaden for fremskreden follikulært lymfom i løpet av 2019. Nordic Nanovector
planlegger å beholde markedsføringsrettighetene og delta aktivt i
kommersialiseringen av Betalutin® i viktige markeder. Selskapet arbeider også
med utvikling av en produktportefølje med ARC og andre immunterapier for flere
kreftindikasjoner. Ytterligere informasjon om selskapet er tilgjengelig på
www.nordicnanovector.com

Denne meldingen er informasjonspliktig etter verdipapirhandelloven §4-2.

