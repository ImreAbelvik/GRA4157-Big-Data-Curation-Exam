5. januar 2018. Som et ledd i en reorganisering av Kvarv AS' direkte og indirekte eierskap, overførte Kvarv AS og minoritetsaksjonærene i Kverva AS alle sine aksjer i Kverva AS som tingsinnskudd til Kverva Holding AS i desember 2017, slik at Kverva AS ble et heleid datterselskap av Kverva Holding AS.
 
Aksjonærstrukturen i Kverva Holding AS etter overdragelsen reflekterer aksjonærstrukturen i Kverva AS før overdragelsen.

Kverva AS er eier av 60 500 000 aksjer i SalMar ASA (53,4 %). Erverv av mer enn 50 % av stemmene i et selskap hvis vesentligste virksomhet består i å eie aksjer i et selskap notert på Oslo Børs kan utløse tilbudsplikt i henhold til verdipapirhandelloven § 6-1(2). I vedtak av 5. juli 2017 har Oslo Børs som tilbudsmyndighet vedtatt å gjøre unntak fra tilbudsplikt ved Kverva Holding AS' erverv av aksjer i Kverva AS.