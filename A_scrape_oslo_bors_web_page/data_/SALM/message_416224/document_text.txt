


I henhold til fullmakt fra selskapets generalforsamling 7. juni 2016, har styret
i SalMar ASA vedtatt et aksjebasert incentivprogram (Restricted Share Unit Plan)
for ledende ansatte og nøkkelpersoner i selskapet og dets datterselskaper.
Planen omfatter inntil 198 281 aksjer og har en varighet på tre år.  Selskapets
forpliktelse i henhold til planen vil dekkes av selskapets eksisterende
beholdning av egne aksjer. Per 16. desember 2016 har SalMar ASA en beholdning på
984 368 egne aksjer.

Formålet med det aksjebaserte incentivprogrammet (Planen) er å stimulere ansatte
til et nært og langsiktig engasjement i selskapet, ved å ytterligere
sammenstille interessene til ansatte med andre aksjonærer. Deltakere vil under
Planen motta tildelinger for å motiveres til å bidra til fortsatt suksess og
lønnsomhet i selskapet, samt levere fremragende resultater. Planen vil også
styrke SalMars muligheter for å tiltrekke og beholde ansatte.

Deltakere vil under Planen motta vederlagsfrie tildelinger i form av Restricted
Share Units (RSU) som frigjøres og overføres som aksjer til deltakerne etter en
opptjeningsperiode med fastsatte prestasjonsbetingelser. Planen består av tre
opptjeningsperioder, på henholdsvis ett, to og tre kalenderår, hvor 2016 er det
første året. Hver opptjeningsperiode omfatter 1/3 av det totale antall RSU i
Planen. Én RSU gir en betinget rettighet til én aksje.

Tildelingen av RSU i hver av de tre opptjeningsperiodene har følgende
prestasjonsbetingelser:
- 1/3 av RSU vil opptjenes uavhengig av prestasjonsbetingelser
- 1/3 av RSU vil opptjenes forutsatt at SalMar oppnår en gitt EBIT/Kilo bedre
enn øvrige oppdrettsaktører notert på Oslo Børs i opptjeningsperioden
- 1/3 av RSU vil opptjenes forutsatt at SalMars aksjer leverer en høyere TSR
(Total Shareholder Return) enn en definert gruppe sammenlignbare selskap i
opptjeningsperioden

Opptjening av RSU i henhold til Planen forutsetter at deltageren er ansatt i
SalMar eller omfattede datterselskaper. Total gevinst fra frigjorte RSU i løpet
av et kalenderår skal ikke overstige 100% av deltakerens grunnlønn. I henhold
til planverk vil antall RSUer justeres ved en eventuell utbytteutbetaling for å
bevare, men ikke øke, verdien av RSU-tildelingen.

Planen iverksettes 16.12.2016 og omfatter ledende ansatte og nøkkelpersoner i
SalMar og dets datterselskaper.

RSUer tildelt primærinnsidere 16. desember 2016:
Trond Williksen har mottatt 5 753 RSUer i Selskapet
Trond Tuvstein har mottatt 4 108 RSUer i Selskapet
Ulrik Steinvik har mottatt 3 325 RSUer i Selskapet
Eva Haugen har 2 267 RSUer i Selskapet
Tom Aleksandersen har mottatt 4 182 RSUer i Selskapet
Olav Andreas Ervik har mottatt 4 108 RSUer i Selskapet
Tonette Bjørgård har mottatt 2 266 RSUer i Selskapet
Runar Sivertsen har mottatt 1 284 RSUer i Selskapet
Geir Berg har mottatt 1 314 RSUer i Selskapet
Merethe Gisvoll Sandberg har mottatt 1 523 RSUer i Selskapet
Ståle Eide (Nærstående part av primærinnsider) har mottatt 1 809 RSUer i
Selskapet

Ny aksjebeholdning:
Etter gjennomføring av overnevnte tildeling har Trond Williksen 5 753 RSUer i
Selskapet. Primærinnsideren har i dag 0 aksjer i Selskapet

Etter gjennomføring av overnevnte tildeling har Trond Tuvstein* 11 021 RSUer i
Selskapet. Primærinnsideren har i dag 15 955 aksjer i Selskapet

Etter gjennomføring av overnevnte tildeling har Ulrik Steinvik 9 800 RSUer i
Selskapet. Primærinnsideren har i dag 9 105 aksjer i Selskapet.

Etter gjennomføring av overnevnte tildeling har Eva Haugen 6 803 RSUer i
Selskapet. Per dags dato har primærinnsideren 3 117 aksjer i Selskapet.

Etter gjennomføring av overnevnte tildeling har Tom Aleksandersen 9 310 RSUer i
Selskapet. Per dags dato har primærinnsideren 1 709 aksjer i Selskapet.

Etter gjennomføring av overnevnte tildeling har Olav Andreas Ervik 10 762 RSUer
i Selskapet. Primærinnsideren har i dag 6 361 aksjer i Selskapet.

Etter gjennomføring av overnevnte tildeling har Tonette Bjørgård 6 801 RSUer i
Selskapet. Primærinnsideren har i dag 2 315 aksjer i Selskapet.

Etter gjennomføring av overnevnte tildeling har Runar Sivertsen 3 804 RSUer i
Selskapet. Primærinnsideren har i dag 2 429 aksjer i Selskapet.

Etter gjennomføring av overnevnte tildeling har Geir Berg 3 906 RSUer i
Selskapet. Primærinnsideren har i dag 1 740 aksjer i Selskapet.

Etter gjennomføring av overnevnte tildeling har Merethe Gisvoll Sandberg 3 365
RSUer i Selskapet. Primærinnsideren har i dag 343 aksjer i Selskapet.

Etter gjennomføring av overnevnte tildeling har Ståle Eide 5 352 RSUer i
Selskapet. Primærinnsideren har i dag 0 aksjer i Selskapet.

*Aksjer eies direkte og indirekte gjennom TTU Invest AS.

For mer informasjon, kontakt:
Trond Tuvstein, finansdirektør,
Telefon: + 47 918 53 139
E-post: trond.tuvstein@salmar.no
Web: www.salmar.no

Denne opplysningen er informasjonspliktig etter verdipapirhandelloven §5-12




 
    