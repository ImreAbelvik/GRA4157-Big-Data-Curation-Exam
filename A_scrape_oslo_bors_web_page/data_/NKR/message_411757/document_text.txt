Skeie Technology AS og Skeie Capital Investment AS har 
i dag kjøpt obligasjoner henholdsvis med pålydende NOK 
3,0 millioner og NOK 0,5 millioner i det konvertible 
obligasjonslån utstedt av TTS Group ASA med ISIN NO01 
0593890 ("Obligasjonslånet"). Samlet utestående beløp 
i Obligasjonslånet er NOK 95 345 000 der hver 
obligasjon har pålydende NOK 1. 

Obligasjonene er unoterte og ble ervervet utenfor børs 
til snittkurs 100,36% av pålydende. 

Skeie Technology AS og Skeie Capital Investment AS 
kontrolleres av styremedlem Bjarne Skeie. Skeie 
Technology AS eier fra før 22.655.763 aksjer i TTS 
Group ASA samt obligasjoner med pålydende NOK 16,445 
millioner. Skeie Capital Investments AS eier fra før 
4.203.361 aksjer i TTS Group samt obligasjoner 
pålydende NOK 3,0 millioner. Bjarne Skeie kontrollerer 
videre Skeie Consultants AS, som eier 300.000 aksjer i 
TTS Group ASA samt obligasjoner med pålydende NOK 6 
millioner i Obligasjonslånet. 

Tilsammen kontrollerer Bjarne Skeie gjennom nevnte 
selskaper totalt 27.159.124 aksjer i TTS Group, 
tilsvarende 31,36% av utestående aksjer. Dersom 
obligasjonene som nevnt ovenfor med samlet pålydende 
NOK 28,945 millioner konverteres til aksjer til dagens 
konverteringskurs på NOK 4,97 per aksje, vil Bjarne 
Skeie kontrollere ytterligere 5.823.944 aksjer i TTS 
Group ASA, tilsvarende samlet 35,68 % av aksjene 
(beregnet ut fra det økte antall aksjer etter slik 
konvertering). 

Det opplyses for øvrig at Tamafe Holding AS eier 
obligasjoner med pålydende NOK 4 millioner i 
Obligasjonslånet. Tamafe Holding AS eier 23,53% i 
Skeie Technology, og kontrolleres av styreleder i TTS 
Group ASA, Trym Skeie.

Kristiansand, 21.oktober 2016.
