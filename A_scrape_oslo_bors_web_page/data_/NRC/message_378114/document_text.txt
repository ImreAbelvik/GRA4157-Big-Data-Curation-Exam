Urbex Invest AS har 13. mai 2015 inngått en 
terminkontrakt på kjøp av 850 000 aksjer i Blom 
ASA, med innløsningskurs NOK 24,93 per aksje. 
Løpetiden er seks måneder, med forfall 11. november 
2015. Samtidig har Urbex Invest AS solgt 850 000 
aksjer i Blom ASA til kurs NOK 24,50 per aksje til 
motparten i terminkontrakten. 

Kristian G. Lundkvist, som er styremedlem i Blom 
ASA, er (indirekte) majoritetsaksjonær i Urbex 
Invest AS, gjennom selskapene Middelborg AS og 
Merckx AS.

Urbex Invest AS eier etter salget 5 506 517 aksjer 
i Blom ASA, tilsvarende en andel på ca. 54,68 % av 
aksjene og antall stemmer i selskapet. Inkludert 
antall aksjer under terminkontrakten er Urbex 
Invest AS sin beholdning uforandret.

Denne meldingen gis under henvisning til 
verdipapirhandelloven §§ 4-2 og 4-4.
