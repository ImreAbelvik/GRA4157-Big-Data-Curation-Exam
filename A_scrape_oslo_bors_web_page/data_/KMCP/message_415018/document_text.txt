Strategic Investments A/S, hvor Kim Mikkelsen er 
administrerende direktør og styremedlem, har den 30.11.2016 
kjøpt 300.000 aksjer i selskapet til kurs 4,50 kr per aksje. 
Mikkelsen er også varamedlem i styret og primærinnsider i 
Storm Real Estate ASA. Total beholdning er etter dette 
kjøpet 3.500.998 aksjer.

Aconcagua Management Ltd, eid av styremedlem og 
primærinnsider Morten E. Astrup, har den 30.11.2016 netto 
kjøpt 128.855 aksjer til kurs 4,50 kr per aksje. 
Beholdningen etter dette er 3.128.855 aksjer.

Ørn Norden AS, 50% kontrollert av Morten E. Astrup, har den 
30.11.2016 solgt 170.000 aksjer til kurs 4,50 kr per aksje. 
Beholdningen etter dette er 178.060 aksjer. 

Storm Capital Management, eiet av primærinnsiderne Morten E. 
Astrup og Erik M. Mathiesen, har den 30.11.2016 solgt 
160.000 aksjer til kurs 4,50 kr per aksje. Beholdning etter 
dette er 0 aksjer. 

Storm Capital Partners Ltd, eiet av primærinnsiderne Morten 
E. Astrup og Erik M. Mathiesen, har den 30.11.2016 solgt 
98.855 aksjer i Storm Real Estate ASA til pris 4,50 kr per 
aksje. Ny beholdning etter dette er 0 aksjer.

Storm Nordic Fund, 100% kontrollert av Morten E. Astrup er 
under avvikling. Endelig oppløsning er planlagt til 8. 
desember og Storm Nordics Fund eiendeler, inkludert 800.000 
aksjer i Storm Real Estate ASA, vil da bli delt ut til 
eneaksjonær Aconcagua Management Ltd, også 100% kontrollert 
av Morten E. Astrup. Denne utdelingen vil ikke påvirke ikke 
Astrups totale antall kontrollerte aksjer i Storm Real 
Estate ASA.

Etter transaksjonene den 30.11.2016 utgjør antall aksjer 
kontrollert av Morten E. Astrup gjennom forvaltede fond og 
selskaper totalt 4.106.915 aksjer.
