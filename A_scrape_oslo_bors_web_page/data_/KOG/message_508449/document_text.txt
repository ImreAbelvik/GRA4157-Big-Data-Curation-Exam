Kongsberg Gruppen ASA har i dag, 22. juni 2020, solgt 1 021 046 aksjer i eget selskap til kurs NOK 142 per aksje i forbindelse med et aksjeprogram for alle ansatte. Deltakerne i programmet betaler 106,30 per aksje. Rabatten fra markedskurs er skattepliktig. Aksjene er overført til den enkelte ansattes VPS-konto. I alt 3 981 ansatte deltok i programmet. Maksimalt antall aksjer per ansatt var 280. Det er en bindingstid på ett år for aksjene. Vedlagt følger oversikt over primærinnsidere som har deltatt i programmet. Kongsberg Gruppen ASA eier etter denne transaksjonen 3 652 egne aksjer. 

KONGSBERG (OSE-ticker: KOG) er et internasjonalt, kunnskapsbasert konsern som leverer høyteknologiske systemer og løsninger til kunder innen olje- og gassindustrien, handelsflåten, forsvar og romfart. KONGSBERG har nær 11 000 medarbeidere i 40 land. Følg oss på Twitter: @kongsbergasa.

Denne opplysningen er informasjonspliktig etter verdipapirhandelloven §5-12.