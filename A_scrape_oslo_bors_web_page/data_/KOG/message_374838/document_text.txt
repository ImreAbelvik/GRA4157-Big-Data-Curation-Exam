Etter tilslutning fra Kongsberg Gruppen ASA's 
generalforsamling i 2012, innførte
styret et langtidsinsentiv program (LTI) i form av en 
godtgjørelse på 25 prosent og 15-20
prosent av årlig grunnlønn for henholdsvis konsernsjef og 
andre medlemmer av konsernledelsen.
Utbetaling av langtidsinsentivet forutsetter at KONGSBERG 
har hatt positiv EBIT foregående år. Deltakerne er 
forpliktet til å investere nettobeløpet etter skatt i 
KONGSBERG-aksjer, og aksjene har en bindingstid på tre 
år.

Vedlagt følger en oversikt over primærinnsidere som 7. 
april 2015 har kjøpt KONGSBERG-aksjer under denne 
ordningen til kurs 136,11 kroner.

Totalt 17 856 aksjer har blitt solgt av KONGSBERG til 
deltagerne i Langtidsinsentiv ordningen.

KONGSBERG eier etter denne transaksjonen 288 069 aksjer i 
eget selskap.

Denne opplysningen er informasjonspliktig etter 
verdipapirhandelloven §5-12
