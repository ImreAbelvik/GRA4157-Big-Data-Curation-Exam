Kongsberg Gruppen ASA (KONGSBERG) har i dag solgt totalt 31 710 egne aksjer til kurs NOK 284,79 per aksje i forbindelse med langtidsinsentivprogrammet (LTI) for ledende ansatte og nøkkelpersoner. Kursen er satt i henhold til retningslinjene i langtidsintensivprogrammet, og basert på kostprisen KONGSBERG har betalt for aksjene i markedet, se børsmelding 18 februar 2022. Det er tre års bindingstid på aksjene. 

I denne melding og vedlagt vedlegg følger en oversikt over primærinnsidere som har kjøpt aksjer gjennom programmet.

Aksjer i selskapet er solgt til følgende primærinsidere 1. april 2022:
Geir Håøy har kjøpt 3 043 aksjer
Egil Haugsdal har kjøpt 1 545 aksjer
Eirik Lie har kjøpt 1 550 aksjer
Hege Skryseth har kjøpt 1 228 aksjer
Gyrid Skalleberg Ingerø har kjøpt 1 446 aksjer
Iver Christian Olerud har kjøpt 1 192 aksjer
Hans Petter Blokkum har kjøpt 1 169 aksjer
Even Aas har kjøpt 884 aksjer
Christian Karde har kjøpt 973 aksjer

Etter disse transaksjonene har primærinsiderne følgende aksjebeholdninger:
Geir Håøy 43 340 aksjer
Egil Haugsdal 40 554 aksjer
Eirik Lie 15 495 aksjer
Hege Skryseth 18 052 aksjer
Gyrid Skalleberg Ingerø 20 839 aksjer
Iver Christian Olerud 7 013 aksjer
Hans Petter Blokkum 9 062 aksjer
Even Aas 30 199 aksjer
Christian Karde 3 389 aksjer

Etter gjennomføring av overnevnte transaksjoner, eier KONGSBERG totalt 892 343 egne aksjer, tilsvarende 0,50% av KONGSBERGs aksjekapital. Av disse er 760 125 aksjer relatert til ett tilbakekjøpsprogram for sletting av aksjer hvor sletting skal godkjennes av generalforsamlingen 11. mai 2022.

Informasjonen i denne meldingen er underlagt opplysningskrav i henhold til EUs markedsmisbruksforordning.

KONGSBERG (OSE-ticker: KOG) er et internasjonalt ledende teknologikonsern som leverer operasjonskritiske systemer og løsninger med ekstrem ytelse til kunder som opererer under ekstremt utfordrende forhold. Vi jobber med nasjoner, selskaper og forskningsmiljøer for å flytte grensene for teknologiutvikling i de industriene hvor vi er til stede; som offshore og energi, handelsflåten, forsvar og romfart, og mer. KONGSBERG har om lag 11,000 ansatte i mer enn 40 land, med en total omsetning på NOK 27.4bn i 2021.
Følg oss på: kongsberg.com, Facebook, Twitter og LinkedIn