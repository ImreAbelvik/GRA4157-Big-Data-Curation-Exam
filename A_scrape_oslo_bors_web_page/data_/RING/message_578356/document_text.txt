Styret i SpareBank 1 Ringerike Hadeland har vedtatt å videreføre spareordningen for ansatte i konsernet for 2023. 

Formålet med programmet er å motivere ansatte til å være medeiere i banken og samtidig øke interessen rundt bankens strategi og resultater.

Alle fast ansatte i banken og bankens datterselskaper kan delta i spareordningen. Ansatte inviteres til å spare et fast beløp i måneden for å kjøpe egenkapitalbevis i banken. Ansatte som melder seg inn i spareordningen vil kunne spare et årlig beløp på enten 12.000 eller 24.000 kroner gjennom et månedlig trekk fra lønn i perioden januar til desember 2023. Det er ikke mulig å endre sparebeløp underveis. Sparebeløpet vil bli benyttet til å kjøpe egenkapitalbevis i SpareBank 1 Ringerike Hadeland på vegne av de ansatte som deltar i spareordningen. 

SpareBank 1 Ringerike Hadeland tar sikte på å gjennomføre kjøp av egenkapitalbevis i markedet hvert kvartal så snart som praktisk mulig etter fremleggelsen av resultatene for henholdsvis 1., 2. og 3. kvartal 2023. SpareBank 1 Markets vil handle egenkapitalbevisene på vegne av banken. 

De ansatte vil få tildelt egenkapitalbevis så snart som praktisk mulig etter gjennomføringen av de enkelte tilbakekjøpene. I tillegg vil de ansatte få viderefordelt egenkapitalbevis for siste periode av spareprogrammet i desember 2023. Ansatte vil bli tildelt egenkapitalbevisene til samme kurs som SpareBank 1 Ringerike Hadeland betaler, dvs. markedskurs, uten noen form for rabatt. Kjøpskurs og antall egenkapitalbevis ervervet av banken vil meldes i tråd med gjeldende regelverk.

To år etter oppstart av spareordningen vil banken tildele ansatte som ikke har solgt egenkapitalbevis kjøpt gjennom spareprogrammet i 2023, et gratis egenkapitalbevis for hvert andre egenkapitalbevis tildelt gjennom spareordningen i 2023.

Se tabell nedenfor for en oversikt over primærinnsidere i SpareBank 1 Ringerike Hadeland som har meldt seg inn i spareprogrammet for 2023. Beløpene som oppgis er totale sparebeløp for året. 

Navn							Påmeldt med beløp (kr)
Bjørn Rune Rindal 		adm. direktør				24.000, -	 
Lars Erik Refsahl		banksjef BM				24.000, - 
Torbjørn Kjerstadmo		banksjef PM				24.000, - 
Jørgen Ruud			banksjef økonomi/finans		        24.000, - 
Ida Hagelsteen Vik 		banksjef risiko/compliance		24.000, - 
Marthe Westlie			banksjef organisasjon/utvikling		24.000, - 
Bjørn Harald Blaker		banksjef marked/kommunikasjon	        24.000, - 
Liv Bente Kildal	 	ansattvalgt styremedlem		        24.000, - 
Espen Gundersen		        ansattvalgt styremedlem		        24.000, -  
Mona Gjerdrum Haugen 	        nærstående til Espen Gundersen	        24.000, - 
 

Hønefoss, 15. desember 2022
	
Kontaktperson i SpareBank 1 Ringerike Hadeland: 
Banksjef Økonomi/Finans: Jørgen Ruud, tlf 971 44 227

Denne opplysningen er informasjonspliktig etter verdipapirhandelloven §5-12