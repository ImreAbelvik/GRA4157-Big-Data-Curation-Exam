Med bakgrunn i bonus- og aksjekjøpsprogrammet for ansatte i Pareto Bank har Pareto Securities mottatt ordre  om å kjøpe aksjer i markedet for totalt NOK 8 329 886 på vegne av 46 ansatte i banken. Kjøpet vil bli gjennomført som omvendt bookbuilding i dag, med avslutning senest kl. 24.00. Den omvendte bookbuildingen kan bli stengt på et tidligere tidspunkt; dog ikke tidligere enn kl. 18.00 i dag. 

Transaksjonen er betinget av at Pareto Bank etter fullmakt fra de ansatte gir aksept av mottatte salgstilbud og godkjenner  transaksjonen. Transaksjonen kan avbrytes eller endres på ethvert tidspunkt frem til utsendelse av børsmelding om gjennomføring av transaksjonen. 

Aksjonærer som har spørsmål om transaksjonen bes å ta kontakt med Pareto Securities på +47 22 87 87 50. Kontaktperson for annen informasjon: Finansdirektør Erling Mork tlf. +47 91 19 59 70. 

Denne opplysningen er informasjonspliktig etter verdipapirhandelloven § 5-12.