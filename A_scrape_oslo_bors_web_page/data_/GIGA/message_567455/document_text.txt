Nord-Norsk Eiendom AS, et selskap eid av Rune Johansen, CFO i Gigante Salmon AS, har ervervet 25.000 aksjer i Gigante Salmon AS til en gjennomsnittlig kurs på NOK 6,45 per aksje. Etter gjennomføring av transaksjonen, eier Nord-Norsk Eiendom AS 250.000 aksjer i Gigante Salmon AS.

Vennligst se vedlagte informasjonsskjema for ytterligere informasjon.

Om Gigante Salmon:
Gigante Salmon er et landbasert lakseoppdrettsselskap med sitt første produksjonsanlegg under bygging på Lille Indre Rosøya i Rødøy i Norge. Selskapets akvakulturkonsept er basert på et gjennomstrømningssystem som kombinerer fordelene fra både konvensjonell og landbasert akvakultur, og eliminerer utfordringer knyttet til konvensjonelt sjøbasert oppdrett, dvs. lus og rømning, samtidig som dødelighet, utslipp, fôrsvinn og belastning på nærmiljøet reduseres.

Se www.gigantesalmon.no for mer informasjon om selskapet.