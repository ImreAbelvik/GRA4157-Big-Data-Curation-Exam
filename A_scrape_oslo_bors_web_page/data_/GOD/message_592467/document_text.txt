Goodtech fortsetter sitt aksjebaserte incentivprogram for ledende ansatte i tråd med generalforsamlingens vedtak. 

Det vises til retningslinjer for fastsettelse av lønn og annen godtgjørelse til ledende personer i Goodtech ASA ("Goodtech" eller "Selskapet"), som godkjent i ordinær generalforsamling 24. april 2023 ("Retningslinjene for Lederlønn"). Styret har i tråd med Retningslinjene for Lederlønn besluttet å innføre et aksjebasert incentivprogram for ledende ansatte i Selskapet ("Incentivprogrammet"). Incentivprogrammet innebærer at ledende ansatte gis anledning til å investere i aksjer i Selskapet til markedskurs, og med salgsbegrensninger som gjelder i en periode på tre år ("Begrensede Aksjer"). Forutsatt at den ledende ansatte står i sin stilling ved utløpet av perioden for salgsbegrensningene kan Selskapet tildele vederlagsfrie aksjer til den ledende ansatte ("Matchingaksjer"). Vilkårene for Incentivprogrammet er nærmere beskrevet i Retningslinjene for Lederlønn tilgjengelig på www.goodtech.no.

Deltakere i denne runden av Incentivprogrammet har nå totalt tegnet seg for 49 227 Begrensede Aksjer for et totalt tegningsbeløp på 449 998,639 NOK. Basert på tegningen av de Begrensede Aksjene i Incentivprogrammet, har styret, i henhold til fullmakt tildelt fra generalforsamlingen 24. april 2023, besluttet å forhøye Selskapets aksjekapital med NOK 98 454 ved å utstede 49 227 nye aksjer med pålydende NOK 2. 

I forbindelse med iverksettelsen av incentivprogrammet – og i tråd med konsernets policy for risikostyring, vil Goodtech ASA reservere totalt 98 454 av konsernet egne aksjer som ikke allerede er knyttet til insentivprogrammer, for å legge til rette for at Selskapet har Matchingaksjer som kan leveres i henhold til vilkårene for programmet.

Følgende primærinnsidere har tegnet seg for aksjer i aksjespareprogrammet:

Stefano Bardellotto, Direktør for forretningsutvikling, har gjennom sitt heleide selskap Icaro AS, tegnet 49 227 aksjer. Ny beholdning 49 227 aksjer.

Primærinnsidemeldinger i henhold til Markedsmisbruksforordningen artikkel 19 er vedlagt.

Etter kapitalforhøyelsen i forbindelse med implementering av Incentivprogrammet og Aksjespareprogrammet vil Goodtechs aksjekapital være på NOK 56 293 820 fordelt på 28 146 910 aksjer med pålydende verdi per aksje på NOK 2 og der hver aksje gir én stemme i Selskapets generalforsamling.

For ytterligere informasjon, kontakt:

Margrethe Hauge, CEO Goodtech ASA
Telefon: +47 957 96 920
Email: Margrethe.hauge@goodtech.no

Øyvind Osjord, CFO
Tlf.: +47 95 04 66 49
e-post: oyvind.osjord@goodtech.no 

Denne opplysningen er informasjonspliktig etter markedsmisbruksforordningen artikkel 19 og verdipapirhandelloven §5-12 og underlagt opplysningskrav i henhold til EUs markedsmisbruksforordning.