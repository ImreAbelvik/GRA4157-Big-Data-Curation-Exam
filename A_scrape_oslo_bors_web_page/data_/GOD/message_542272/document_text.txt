Goodtech ASA ("Goodtech" eller "Selskapet") har besluttet å initiere et tilbakekjøp av opptil 300.000 egne aksjer for et maksimalt beløp på NOK 4.000.000. Tilbakekjøpsprogrammet kan gjennomføres i perioden fra denne kunngjøringen og inntil 30. september  2021. 

Formålet med tilbakekjøpsprogrammet er å kjøpe aksjer som kan benyttes som oppgjør i Selskapets aksjespareprogram. Samtlige ervervede aksjer kan også benyttes for en etterfølgende reduksjon av Selskapets kapital eller for å oppfylle forpliktelser oppstått som følge av finansielle gjeldsinstrumenter som kan konverteres til egenkapitalinstrumenter i henhold til markedsmisbruksforordningen (EU) 596/2014 artikkel 5, og som vedtatt av Selskapets generalforsamling. 

Tilbakekjøpene vil gjøres i henhold til fullmakten gitt til styret av Selskapets ordinære generalforsamling avholdt 28. april 2021. I henhold til fullmakten, kan styret kjøpe opp til 2 704 281 egne aksjer for minimum NOK 2,00 og maksimum NOK 80,00 per aksje. Fullmakten er gyldig frem til den ordinære generalforsamlingen 30. juni 2022. 

Alle kjøp under tilbakekjøpsprogrammet vil gjennomføres på Euronext Oslo Børs. Gjennomføringen av eventuelle tilbakekjøp vil avhenge av markedsforhold, tilbakekjøpsprogrammet kan når som helst avbrytes og Selskapet kan beslutte å avslutte tilbakekjøpsprogrammet før terskelen angitt ovenfor er nådd. 

Goodtech eier 144.968 egne aksjer i Selskapet per datoen for denne kunngjøringen. 

For ytterligere informasjon, kontakt: 
Goodtech ASA
Margrethe Hauge, CEO
Tel: +47 95 79 69 20
Email: margrethe.hauge@goodtech.no 

Om Goodtech: 
Goodtech er en ledende nordisk miljø- og teknologileverandør hvor kjernekompetansen er konsentrert om automatisering, digitalisering og robotisering. Selskapets ambisjon er å være førstevalget for industriell effektivitet.

Denne informasjonen er offentliggjort av Selskapet i henhold til markedsmisbruksforordningen (EU) 596/2014 artikkel 5, som supplert ved delegert kommisjonsforordning (EU) 2016/1052, og er underlagt krav til offentliggjøring i henhold til verdipapirhandelloven § 5-12.