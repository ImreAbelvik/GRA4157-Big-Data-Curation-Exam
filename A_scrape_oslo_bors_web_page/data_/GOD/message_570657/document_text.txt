Det vises til flaggemelding offentliggjort på Goodtech ASAs ticker 11. april 2022 i forbindelse med fisjon av Holmen Industri AS. Oppløsningsfisjon av Holmen Industri AS (org. nr. 986 160 868) er nå gjennomført som tidligere meldt ved registrering i Foretaksregisteret. 

Ved fisjonen ble 3 507 661 aksjene i Goodtech fordelt mellom de fire aksjonærene i Holmen Industri AS. Herunder har 1 169 220 aksjer blitt overført til Staco NewCo AS (org. nr. 929 093 003). Staco NewCo AS er kontrollert av Karl-Erik Staubo. Karl-Erik Staubo kontrollerer også selskapet KES AS (org. nr. 951 318 582) som fra før eier 227 717 aksjer i Goodtech ASA. 

Etter gjennomført fisjon av Holmen Industri AS kontrollerer Karl-Erik Staubo 1 396 937 aksjer i Goodtech som tilsvarer ca. 5,04 prosent av det totale antall aksjer og stemmer i Goodtech ASA basert på registrert aksjekapital på tidspunktet for denne meldingen.

Karl-Erik Staubo er styremedlem i Goodtech og Staco NewCo AS er nærstående til en primærinnsider i Goodtech. Primærinnsidermeldinger i henhold til forordning EU 596/2014, markedsmisbruksforordningen, artikkel 19 er vedlagt.

Denne opplysningen er informasjonspliktig etter markedsmisbruksforordningen artikkel 19, verdipapirhandelloven § 4-3 og verdipapirhandelloven §5-12.