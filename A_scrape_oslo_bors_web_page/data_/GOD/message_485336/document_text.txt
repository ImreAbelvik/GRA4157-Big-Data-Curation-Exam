Goodtech har gjennomført årets aksjespareprogram for ansatte i konsernet.

Aksjespareprogrammet for ansatte ble sist gjennomført i 2017.

Konsernets ansatte har gjennom aksjespareprogrammet 2019 fått tilbud om å kjøpe Goodtech-aksjer for alternativt NOK 7.500 eller NOK 15.000 med 20% rabatt. 

Totalt har 56 ansatte tegnet seg i programmet, og Goodtech ASA har i dag solgt 101.342 aksjer til ansatte som har tegnet seg i programmet. Tildelingskursen er fastsatt basert på veid gjennomsnittlig markedskurs siste 5 børsdager før tildelingsdato på kr 7,5492 og en rabatt på 20 %.

Goodtechs beholdning av egne aksjer etter denne transaksjonen er 261.575 (1,14%).

Følgende primærinnsidere har idag kjøpt 1.987 aksjer hver i Goodtech ASA:

Eric Staurset, Konsernsjef. Ny beholdning: 36.329
Synnøve Granli, CF0. Ny beholdning: 17.638
Magne Reierson, Konserndirektør Prosjekt og innkjøp. Ny beholdning: 12.441
Thomas Bordvik, ansattesrepresentant i styret. Ny beholdning 5.282

Denne opplysningen er informasjonspliktig etter verdipapirhandelloven §5-12.

Om Goodtech 
Goodtech er en ledende nordisk miljø- og teknologileverandør hvor kjernekompetansen er konsentrert om automatisering, industriell IT, miljøteknologi og avansert industriell produksjonsteknologi. Vår visjon er å være førstevalget for industriell effektivitet. Goodtech er notert på Oslo Børs, omsetter for ca. NOK 600 millioner og har ca. 300 medarbeidere i Norge, Sverige og på Åland.