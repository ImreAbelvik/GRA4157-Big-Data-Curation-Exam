(Tromsø, 9 November 2016) Biotec Pharmacon ASA har kjøpt 17.895 egne aksjer til
en gjennomsnittskurs på kr 12,86 per aksje for videresalg til ansatte i
selskapet.
Styret i Biotec Pharmacon har besluttet å videreføre en ordning fra tidligere år
der egne ansatte får anledning til å kjøpe aksjer i selskapet med rabatt
innenfor skattelovens bestemmelser. Ansatte kan en gang i året kjøpe aksjer til
markedsverdi inntil 7.500 kroner med fratrekk for 20 % rabatt. Aksjene
videreselges til ansatte som hadde tegnet seg innen tilbudsperiodens utløp
04.11.2016. Kurs ved videresalg er kr 10,29 per aksje som tilsvarer
gjennomsnittskursen for de ervervede aksjene fratrukket 20 % rabatt. Biotec
Pharmacon eier ingen egne aksjer etter at disse aksjene er overført til
kjøperne.

Følgende primærinnsidere har kjøpt aksjer under nevnte ordning: Svein Lien,
Børge Sørvoll, Jehtro Holter, Rolf Engstad og Gerd Nilsen.

Vedlagt følger detaljert oversikt over primærinnsidernes beholdninger.

For ytterligere informasjon, kontakt:

Børge Sørvoll, CFO,
+47 952 90187,
borge.sorvoll@biotec.no

Om Biotec Pharmacon ASA:

Biotec Pharmacon ASA er morselskapet til Biotec BetaGlucans AS og ArcticZymes
AS. Biotec BetaGlucans utvikler og produserer immunmodulerende produkter,
inklusive Woulgan® som er et premium-priset sårprodukt for det profesjonelle
sårbehandlingsmarkedet. ArcticZymes utvikler, produserer og markedsfører marine
enzymer som benyttes i molekylære DNA-teknologier og diagnostikk.

