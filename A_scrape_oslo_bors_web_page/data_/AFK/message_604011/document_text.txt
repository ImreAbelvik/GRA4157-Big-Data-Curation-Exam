Arendals Fossekompani vedtok 5. mai 2022 å innføre et nytt insentivprogram for konsernledelsen i selskapet. Det tidligere treårige insentivprogrammet ble erstattet med et årlig insentivprogram hvor konsernledelsen kan kjøpe aksjer hvert år. Aksjene tilbys med 20 prosent rabatt og tre års bindingstid.  

Konserndirektør Håkon Tanem har kjøpt 22.047 aksjer gjennom sitt heleide selskap ATH Invest 2 AS med bindingstid frem til 14.november 2026. Etter transaksjonen eier Håkon Tanem/ATH Invest 2 AS 22.047 aksjer i Arendals Fossekompani.  

Konserndirektør Ann-Kari Heier har kjøpt 14.698 aksjer gjennom sitt heleide selskap Damgløtt AS med bindingstid frem til 14.november 2026. Etter transaksjonen eier Ann-Kari Heier/Damgløtt AS 14.698 aksjer i Arendals Fossekompani.  

Alle handlene omtalt i denne meldingen ble gjennomført 14. november 2023 med selskapet som motpart. Aksjene er kjøpt fra selskapet med 20 prosent rabatt mot en bindingstid på tre år, noe som tilsvarer en pris på kroner 102,05 per aksje. Prisen er beregnet ut fra en utbyttekorrigert vektet gjennomsnittskurs i perioden 10.-14. november på kroner 127,57 per aksje.