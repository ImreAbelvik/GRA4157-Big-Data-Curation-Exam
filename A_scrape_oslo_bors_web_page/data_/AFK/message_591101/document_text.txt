Arendals Fossekompani vedtok 5. mai 2022 å innføre et nytt insentivprogram for konsernledelsen i selskapet. Det tidligere treårige insentivprogrammet ble erstattet med et årlig insentivprogram hvor konsernledelsen kan kjøpe aksjer hvert år. Aksjene tilbys med 20 prosent rabatt og tre års bindingstid.

Konsernledelsen i Arendals Fossekompani består per dags dato av fire personer. Samtlige har valgt å benytte seg av muligheten til å kjøpe aksjer gjennom insentivprogrammet.

Administrerende direktør Benjamin Golding har kjøpt 16.750 aksjer gjennom sitt heleide selskap Golding Invest AS med bindingstid frem til 22. mai 2026. Etter transaksjonen eier Golding/Golding Invest AS 16.750 aksjer i Arendals Fossekompani. 

Finansdirektør Lars Peder Fensli har kjøpt 7.200 aksjer gjennom sitt heleide selskap Cissone AS med bindingstid frem til 22. mai 2026. Etter transaksjonen eier Fensli/Cissone AS 15.344 aksjer i Arendals Fossekompani.

Konserndirektør Torkil Mogstad har kjøpt 7.200 aksjer gjennom sitt heleide selskap Fernheim AS med bindingstid frem til 22. mai 2026. Etter transaksjonen eier Mogstad/Fernheim AS 15.019 aksjer i Arendals Fossekompani. 

Bærekraftsdirektør Ingunn Ettestøl har kjøpt 7.200 aksjer gjennom sitt heleide selskap Etcona AS med bindingstid frem til 22. mai 2026. Etter transaksjonen eier Ettestøl/Etcona AS 14.412 aksjer i Arendals Fossekompani. 

Alle handlene omtalt i denne meldingen ble gjennomført 22. mai 2023 med selskapet som motpart. Aksjene er kjøpt fra selskapet med 20 prosent rabatt mot en bindingstid på tre år, noe som tilsvarer en pris på kroner 179,1 per aksje. Prisen er beregnet ut fra en vektet gjennomsnittskurs i perioden 15.-19. mai på kroner 223,88 per aksje.