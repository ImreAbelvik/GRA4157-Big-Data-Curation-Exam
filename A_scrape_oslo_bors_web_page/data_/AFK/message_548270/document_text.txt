Ingunn Ettestøl, ESG-direktør i Arendals Fossekompani ASA, har gjennom sitt heleide selskap Etcona AS, den 30. november kjøpt 2.000 aksjer i AFK. I henhold til avtale med selskapet er aksjene kjøpt fra selskapet med 15% rabatt mot en bindingstid på 3 år. Prisen er basert på vektet gjennomsnittskurs i perioden 26-30. november (384,- per aksje) og Etcona AS har derfor betalt 326,- per aksje. Ettestøl eier etter kjøpet 17.000 aksjer i Arendals Fossekompani gjennom selskapet Etcona AS.