Styret i Arendals Fossekompani har i møte 5. mai 2022 vedtatt å innføre et nytt insentivprogram for konsernledelsen i selskapet. Det tidligere treårige insentivprogrammet erstattes med et årlig insentivprogram.

Heretter vil konsernledelsen i Arendals Fossekompani kunne kjøpe aksjer i selskapet hvert år. Aksjene tilbys med 20 prosent rabatt og tre års bindingstid.

I tråd med innføringen av det nye insentivprogrammet har administrerende direktør Ørjan Svanevik, konserndirektør Morten Henriksen, konserndirektør Torkil Mogstad og finansdirektør Lars Peder Fensli solgt alle aksjer ervervet gjennom det tidligere insentivprogrammet, og samtidig kjøpt det maksimale antallet aksjer som den nye avtalen gir rom for.

Administrerende direktør Ørjan Svanevik har solgt 75.000 aksjer og samtidig kjøpt 15.637 aksjer gjennom sitt heleide selskap Oavik Invest AS med bindingstid frem til 8.mai 2025. Etter transaksjonen eier Svanevik/Oavik Invest AS 15.637 aksjer i Arendals Fossekompani.

Finansdirektør Lars Peder Fensli har solgt 20.000 aksjer og samtidig kjøpt 7.819 aksjer gjennom sitt heleide selskap Cissone AS med bindingstid frem til 8.mai 2025. Etter transaksjonen eier Fensli/Cissone AS 8.144 aksjer i Arendals Fossekompani.

Konserndirektør Morten Henriksen har solgt 28.125 aksjer og samtidig kjøpt 7.819 aksjer gjennom sitt heleide selskap Molima AS med bindingstid frem til 8.mai 2025. Etter transaksjonen eier Henriksen/Molima AS 7.819 aksjer i Arendals Fossekompani.

Konserndirektør Torkil Mogstad har solgt 20.625 aksjer og samtidig kjøpt 7.819 aksjer gjennom sitt heleide selskap Fernheim AS med bindingstid frem til 8.mai 2025. Etter transaksjonen eier Mogstad/Fernheim AS 7.819 aksjer i Arendals Fossekompani.

Bærekraftsdirektør Ingunn Ettestøl har solgt 15.000 aksjer og samtidig kjøpt 5.212 aksjer gjennom sitt heleide selskap Etcona AS med bindingstid frem til 8.mai 2025. Etter transaksjonen eier Ettestøl/Etcona AS 7.212 aksjer i Arendals Fossekompani.

Alle handlene omtalt i denne meldingen ble gjennomført med selskapet som motpart 8.mai 2022. Aksjene er kjøpt fra selskapet med 20 prosent rabatt mot en bindingstid på 3 år, noe som tilsvarer en pris på kroner 287,78 per aksje. Prisen er beregnet ut fra en vektet gjennomsnittskurs i perioden 4.-6. mai på kroner 359,72 per aksje.