Daniele Mancinelli, CTO i Arctic Bioscience, har utøvd 50 000 aksjeopsjoner til
en tegningskurs på NOK 9,845 pr. aksje.

Styret vil utstede aksjer i henhold til fullmakt gitt av selskapets
generalforsamling den 5. mai 2022. Etter kapitalforhøyelsen vil selskapet ha
utstedt 24 425 719 aksjer.

Etter utøvelse av aksjeopsjoner og utstedelsen av nye aksjer vil Daniele
Mancinelli eie 56 840 aksjer og 51 570 aksjeopsjoner i Arctic Bioscience
personlig, og 76 180 aksjer indirekte gjennom 60% eierskap i Futuron AS.

Melding om transaksjon av person som utøver lederansvar er vedlagt.

Denne opplysningen er informasjonspliktig etter verdipapirhandelloven § 5-12.

For mer informasjon, vennligst kontakt:

Christer L. Valderhaug

CEO

Mobil: +47 920 84 601

E-post: christer@arctic-bioscience.com

Om Arctic Bioscience

Arctic Bioscience er et bioteknologiselskap som utvikler og kommersialiserer
farmasøytiske produkter og kosttilskudd basert på unike bioaktive marine
råstoff.

Selskapet utvikler HRO350 - en ny oral legemiddelkandidat. HRO350 blir utviklet
for behandling av pasienter med mild-til-moderat psoriasis. Dette er en stor
gruppe pasienter med behov for ny effektiv medisin med fordelaktig
sikkerhetsprofil.

Kosttilskudd fra Arctic Bioscience er solgt globalt som bulkingredienser så vel
som ferdigprodukter under merkevaren ROMEGA®.

Arctic Bioscience består av ansatte med høy kompetanse med erfaring fra å
utvikle marine oljer, og med erfaring fra globale farmasøytiske selskaper.