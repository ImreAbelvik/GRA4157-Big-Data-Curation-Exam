MAX Eiendom AS har solgt 130 313 aksjer og Camvecti Holding AS har solgt 275 686
aksjer til 18,25 kroner per aksje i NPRO ved å akseptere tilbudet fra Geveran
Trading Co. Limited. De to selskapene kontrolleres av Bjørn Henningsen
(Henningsen) som er styremedlem i Norwegian Property ASA (NPRO).

Etter transaksjonene eier Henningsen og selskaper kontrollert av Henningsen
ingen aksjer eller rettigheter knyttet til aksjer i NPRO.

Se flere detaljer i det vedlagte skjemaet.

Denne opplysningen er informasjonspliktig etter markedsmisbruksforordningen EU
596/2014 artikkel 19 og verdipapirhandelloven § 5-12.

Norwegian Property er et rendyrket og fullintegrert eiendomsselskap med
næringseiendommer lokalisert hovedsakelig i Oslo-området. Porteføljen
kjennetegnes ved sentral beliggenhet og attraktive lokaler med
høykvalitetsleietakere. Konsernets eiendommer består hovedsakelig av
kontorlokaler, lager og parkering i tilknytning til kontorarealene, samt butikk-
og serveringsarealer. Selskapet har identifisert fire verdidrivere for
langsiktig verdiskapning; Marked & utleie, Eiendomsdrift & forvaltning,
Eiendomsutvikling og Transaksjoner & finans.
Norwegian Property er notert på Oslo Børs med tickeren NPRO.
www.npro.no