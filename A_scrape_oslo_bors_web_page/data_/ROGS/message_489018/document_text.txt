Deler av egenkapitalbevisene som Sandnes Sparebank har i egenbeholdning, er viderefordelt i forbindelse med bankens spareprogram for ansatte. Egenkapitalbevisene er fordelt i henhold til den ansattes sparebeløp til kurs 63,74 kroner per egenkapitalbevis. Bankens egenbeholdning etter tildeling er 38.630 bevis. Totalt ble det delt ut 11.377 bevis til ansatte og styremedlemmer. Vedlagt er oversikt over tildelinger av egenkapitalbevis til primærinnsidere som er deltakere i spareprogrammet.



Sandnes, 8. november 2019 

Kontaktperson i Sandnes Sparebank: 
CFO/Viseadm. Dir. Tomas Nordbø Middelthon, tlf. 922 11 865 

Denne opplysningen er informasjonspliktig etter verdipapirhandelloven §5-12 
