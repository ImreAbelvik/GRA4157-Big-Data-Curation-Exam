I forbindelse med gjennomføringen av aksjeprogrammet for ansatte i AF Gruppen ASA (AFG) har primærinnsidere i selskapet tegnet 16 840 aksjer til NOK 128,80 pr. aksje, som tilsvarer 20 prosent rabatt i forhold til gjennomsnittlig børskurs i tegningsperioden. Se vedlagte oversikt for detaljer. I denne forbindelse har styret vedtatt å selge 14 640 av selskapets egne aksjer til NOK 128,80 pr. aksje. Selskapet vil når salget er gjennomført eie 360 egne aksjer. De siste 2 200 aksjene vil bli fremskaffet gjennom kapitalforhøyelsen på NOK 27 230,40 som ble meldt ved børsmelding datert 20. juni 2019, da to av de opprinnelige tegnerne i denne kapitalforhøyelsen har trukket seg. 

Transaksjonene forventes gjennomført innen 15. juli 2019.