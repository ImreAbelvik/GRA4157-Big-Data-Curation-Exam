Det vises til børsmelding fra Aqua Bio Technology ("Selskapet") den 7. januar
2019 vedrørende, blant annet, resultat av den rettede emisjonen beskrevet i
nevnte melding samt tidligere børsmeldinger (den "Rettede Emisjonen").

Følgende primærinnsidere har blitt tildelt aksjer i den Rettede Emisjonen:

  * Styreleder Edvard Cock (gjennom sitt heleide selskap Blixen Invest AS) har
    blitt tildelt 500 000 nye aksjer i den Rettede Emisjonen til en tegningskurs
    på NOK 2,50 per nye aksje. Etter gjennomføring av den Rettede Emisjonen vil
    Edvard Cock (gjennom sitt heleide selskap Blixen Invest AS) eie totalt
    500 000 aksjer i Selskapet.

  * Styremedlem Jan Pettersson (gjennom hans tilknyttede selskaper Initia AB og
    Swelandia International AB) har blitt tildelt 1 200 000 nye aksjer i den
    Rettede Emisjonen til en tegningskurs på NOK 2,50 per nye aksje. Etter
    gjennomføring av den Rettede Emisjonen vil Jan Pettersson (gjennom
    tilknyttede selskaper) eie totalt 2 520 000 aksjer i Selskapet.

  * Styremedlem Kristin Aase og hennes nærstående Espen Dahl (samt tilknyttede
    selskaper) har blitt tildelt 600 000 nye aksjer i den Rettede Emisjonen til
    en tegningskurs på NOK 2,50 per nye aksje. Etter gjennomføring av den
    Rettede Emisjonen vil Kristin Aase og hennes nærstående eie totalt
    1 013 265 aksjer i Selskapet.


Tildelingen av aksjer i den Rettede Emisjonen fra styret den 6. januar 2019
innebærer at følgende aksjonærer passerer flaggeterskler:

  * Finnvik Eiendom AS (et selskap heleid av Roger Hofseth, som er foreslått
    valgt som nytt styremedlem i dagens ekstraordinære generalforsamling) har
    fått tildelt 1 500 000 nye aksjer i den Rettet Emisjonen til en tegningskurs
    på NOK 2,50 per aksje. Før gjennomføring av den Rettede Emisjonen holder
    Finnvik Eiendom AS 687 000 aksjer og stemmer i Selskapet, tilsvarende 9,89 %
    av aksjene og stemmene i Selskapet. Etter gjennomføring av den Rettede
    Emisjonen vil Finnvik Eiendom AS holde 2 187 000 aksjer og stemmer i
    Selskapet, tilsvarende 18,79 % av totalt antall aksjer og stemmer i
    Selskapet etter den Rettede Emisjonen.

  * Jan Pettersson (gjennom hans tilknyttede selskaper Initia AB og Swelandia
    International AB) har blitt tildelt 1 200 000 nye aksjer i den Rettede
    Emisjonen til en tegningskurs på NOK 2,50 per nye aksje. Før gjennomføring
    av den Rettede Emisjonen holder Jan Petterson (gjennom tilknyttede
    selskaper) 1 320 000 aksjer og stemmer i Selskapet, tilsvarende 19,01 % av
    aksjene og stemmene i Selskapet. Etter gjennomføring av den Rettede
    Emisjonen vil Jan Pettersson (gjennom tilknyttede selskaper) holde totalt
    2 520 000 aksjer og stemmer i Selskapet, tilsvarende 21,65 % av totalt
    antall aksjer og stemmer i Selskapet etter den Rettede Emisjonen.

  * Haav Holding AS (et selskap heleid av Jørn Haavald Abrahamsen) har fått
    tildelt 140 000 nye aksjer i den Rettede Emisjonen til en tegningskurs på
    NOK 2,50 per aksje. Før gjennomføring av den Rettede Emisjonen holder Haav
    Holding AS 420 000 aksjer og stemmer i Selskapet, tilsvarende 6,05% av
    aksjene og stemmene i Selskapet. Etter gjennomføring av den Rettede
    Emisjonen vil Haav Holding AS holde 560 000 aksjer og stemmer i Selskapet,
    tilsvarende 4,81 % av totalt antall aksjer og stemmer i Selskapet etter den
    Rettede Emisjonen.


Videre har styreleder Edvard Cock mottatt stemmefullmakter uten instruks for
totalt 493 265 aksjer og stemmer, tilsvarende 7,10 % av totalt antall aksjer og
stemmer i Selskapet før den Rettede Emisjonen.


Denne opplysningen er informasjonspliktig etter verdipapirhandelloven §§
4-2, 4-3 og 5-12.