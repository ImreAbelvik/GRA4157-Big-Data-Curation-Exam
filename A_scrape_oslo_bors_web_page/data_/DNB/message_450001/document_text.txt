Oslo, 27. april 2018
 
I dag, 27. april 2018, ble totalt 195 109 aksjer i DNB ASA kjøpt på vegne av enkelte ledende ansatte og risikotakere. Kjøpet ble utført samlet med en snittpris per aksje på NOK 149,6917.
 
Aksjene ble kjøpt i henhold til finansforetakslovens forskrifter om godtgjørelse i finansinstitusjoner hvor det fremgår at minst halvparten av årlig variabel godtgjørelse skal tildeles som aksjer og være underlagt bindingstid.
 
De ansatte har blitt gitt en kompensasjon for reduksjon i aksjenes verdi som følge av bindingstiden, tilsvarende om lag 6,2 %.
 
En liste over primærinnsidere i DNB ASA som har økt sin aksjebeholdning er vedlagt.
 
Denne informasjonen er meldepliktig etter verdipapirhandelloven § 5-12.