Oslo, 4. mai 2015

I dag, 4. mai 2015, ble totalt 192 263 aksjer i DNB ASA kjøpt på vegne av
enkelte ledende ansatte og risikotakere. Kjøpet ble utført samlet med en
snittpris per aksje på NOK 136,7735.

Aksjene ble kjøpt i henhold til forskrift om godtgjørelse i finansinstitusjoner
mv. hvor det fremgår at minst halvparten av årlig variabel godtgjørelse skal
tildeles som aksjer og være underlagt bindingstid.

De ansatte har blitt gitt en kompensasjon for reduksjon i aksjenes verdi som
følge av bindingstiden, tilsvarende om lag 6,9 %.

En liste over primærinnsidere i DNB ASA som har øket sin aksjebeholdning er
vedlagt.

Denne informasjonen er meldepliktig etter verdipapirhandelloven § 5-12.

